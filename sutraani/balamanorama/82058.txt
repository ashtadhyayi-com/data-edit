<<वित्तो भोगप्रत्यययोः>> - वित्तो भोग । भुज्यत इति भोगः —  भोग्यम् । प्रतीयते इति प्रत्ययः —  प्रख्यातः । अत्र विन्दतेरेव ग्रहणमिति भाष्ये स्पष्टम् । तदाह —  विदन्तेरिति । निपातोयमिति । 'नुदविदोन्दे' ति प्राप्तस्य पाक्षिकनत्वस्य अभावनिपातनमित्यर्थः । तस्य भोगप्रत्यययोः कदाऽपि नत्वं नेत्यर्थः । प्रतीते इति । प्रख्याते इत्यर्थः । वित्तः पुरुष इति । प्रख्यात इत्यर्थः । विन्न इति । लब्धश्चोरादिरित्यर्थः । अत्रयस्य विभाषे॑ति इण्निषेदमुपपादयति —  विभाषा गमेति । 'एकाच' इति निषेधाच्चेत्यपि बोध्यम् ।