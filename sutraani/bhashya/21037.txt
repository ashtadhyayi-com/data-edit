पञ्चमी भयेन (385) (247 तत्पुरुषसंज्ञासूत्रम् ॥ 2.1.2। आ.26) (न्यूनतापरिहाराधिकरणम्) (वार्तिकावतरणभाष्यम्) अत्यल्पमिदमुच्यते - भयेन इति ॥ (1271 वार्तिकम् ॥ 1 ॥) ( ॥ भयभीतभीतिभीभिः ॥) (भाष्यम्) भयभीतभीतिभीभिरिति वक्तव्यम् ॥ वृकाद्भयं वृकभयम् ॥ वृकाद्भीतः वृकभीतः। वृकाद्भीतिः वृकभीतिः। वृकाद्भीः वृकभीरिति ॥ (भाष्यम्) अपर आह -  (1272 वार्तिकन्यासान्तरम् ॥ 2 ॥) ( ॥ भयनिर्गतजुगुप्सुभिः ॥) (भाष्यम्) भयनिर्गतजुगुप्सुभिरिति वक्तव्यम्। वृकभयं ग्रामनिर्गतः अधर्मजुगुप्सुः ॥ पञ्चमी भयेन ॥ 36 ॥