तत्र तेनेदमिति सरूपे (448) (286 बहुव्रीहिसंज्ञासूत्रम् ॥ 2 । 2। 2 । आ.5सू.) (प्रत्याख्याननिराकरणाधिकरणम्) (1407 प्रत्याख्यानवार्तिकम् ॥ 1 ॥) ॥ तृतीयासप्तम्यन्तेषु च क्रियाभिधानादशिष्यो बहुव्रीहिः ॥ (भाष्यम्) तृतीयासप्तम्यन्तेषु चाशिष्यो बहुव्रीहिः। किं कारणम्?। क्रियाभिधानात्। क्रियाभिधीयते। तत्र अन्यपदार्थ इत्येव सिद्धम्। (1408 प्रत्याख्याननिराकरणवार्तिकम् ॥ 2 ॥) ॥ न वैकशेषप्रतिषेधार्थम् (पूर्वदीर्घार्थं च) ॥ (भाष्यम्) नवाऽशिष्यः। किं कारणम्?। एकशेषप्रतिषेधार्थमिदं वक्तव्यम् ॥ पूर्वदीर्घार्थं च। पूर्वदीर्घार्थं चेदं वक्तव्यम्। केशाकेशि ॥ (प्रत्याख्यानसाधकभाष्यम्) स्यदेतत्प्रयोजनं यदि नियोगतोनेनैव दीर्घत्वं स्यात्। अथेदानीमन्येषामपि दृश्यते इति दीर्घत्वं न प्रयोजनं भवति ॥ (1409 वार्तिकम् ॥ 3 ॥) ॥ मत्वर्थे वा पूर्वस्य विधानात् ॥ (व्याख्याभाष्यम्) अथ वा मत्वर्थे पूर्वो योगः। अमत्वर्थार्थोयमारम्भः ॥ (1410 वार्तिकम् ॥ 4 ॥) ॥ कबभावार्थं वा ॥ (व्याख्याभाष्यम्) अथ वा कब् मा भूदिति ॥ तत्र तेनेदम् ॥ 28 ॥