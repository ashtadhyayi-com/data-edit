ण्यक्षत्रियार्षञितो यूनि लुगणिञ्ञोः (589) (अथ लुक्प्रकरणम्) (365 लुग्विधायकसूत्रम् ॥ 2.4.1 आ.30) (1624 वार्तिकम् ॥ 1 ॥) - अणिञ्ञोर्लुकि तद्राजाद्युवप्रत्ययस्योपसंख्यानम् - (भाष्यम्) अणिञ्ञोर्लुकि तद्राजाद्युवप्रत्ययस्योपसंख्यानं कर्तव्यम्। बौधिः पिता बौधिः पुत्रः। औदुम्बरिः पिता औदुम्बरिः पुत्रः ॥ (न्यासान्तरभाष्यम्) अपर आह  -  (1625 वार्तिकन्यासान्तरम् ॥ 2 ॥) - अणिञ्ञोर्लुकि क्षत्रियगोत्रमात्राद्युवप्रत्ययस्योपसंख्यानम् - (व्याख्याभाष्यम्) अणिञ्ञोर्लुकि क्षत्रियगोत्रमात्राद्युवप्रत्ययस्योपसंख्यानं कर्तव्यमिति। जाबालिः पिता जाबालिः पुत्रः ॥ (न्यासान्तरभाष्यम्) अपर आह  -  (1626 अपरमतेनवार्तिकम् ॥ 3 ॥) - अब्राह्मणगोत्रमात्राद्युवप्रत्ययस्योपसंख्यानम् - (व्याख्याभाष्यम्) अब्राह्मणगोत्रमात्राद्युवप्रत्ययस्योपसंख्यानं कर्तव्यमिति। किंप्रयोजनम्? इदमपि सिद्धं भवति  -  भाण्डिजङि्घः पिता भाण्डिजङि्घः पुत्रः। कार्णखरकिः पिता कार्णखरकिः पुत्रः ॥ इति श्रीभगवत्पतञ्जलिविरचिते व्याकरणमहाभाष्ये द्वितीयस्याध्यायस्य चचुर्थेपादे प्रथममाह्निकम् ॥