गातिस्थाघुपाभूभ्यः सिचः परस्मैपदेषु (608) (373 सिज्लुक्सूत्रम् ॥ 2.4.2 आ.8 ) (धातुविशेषणिर्णयाधिकरणम्) (1645 वार्तिकम् ॥ 1 ॥) - गापोर्ग्रहणे इण्पिबत्योर्ग्रहणम् - (भाष्यम्) गापोर्ग्रहणे इण्पिबत्योर्ग्रहणं कर्तव्यम्। इणो यो गाशब्दः पिबतेर्यः पाशब्द इति वक्तव्यम्। इह मा भूत  -  अगासीन्नटः, अपासीद्धनमिति ॥ (आक्षेपभाष्यम्) तत्तर्हि वक्तव्यम्? (समाधानभाष्यम्) न वक्तव्यम्। इण्ग्रहणे तावद्वार्त्तम्  -  निर्देशादेव व्यक्तं लुग्विकरणस्य ग्रहणम्इति ॥ पाग्रहणे चापि वार्तत्तम्  -  उक्तमेत्तत्  -  सर्वत्रैव पाग्रहणे अलुग्विकरणस्य ग्रहणम् इति ॥ गातिस्था ॥ 77 ॥