कष्टाय क्रमणे (639) (692 क्यङ्प्रत्ययविधिसूत्रम्॥ 6.1.2 आ. 6 सूत्रम्) (निपात्यनिर्णयाधिकरणम्) (आक्षेपभाष्यम्) कष्टायेति किं निपात्यते॥ (समाधानभाष्यम्) कष्टशब्दाच्चतुर्थीसमर्थात्क्रमणेऽनार्जवे क्यङ् निपात्यते। कष्टाय कर्मणे क्रामति कष्टायते॥ (न्यूनताप्रदर्शकभाष्यम्) अत्यल्पमिदमुच्यते  -  कष्टाय क्रमणे इति॥ (1750 विवक्षितवार्तिकम्॥ 1 ॥) सत्रकक्षकष्टकृच्छ्रगहनेभ्यः कण्वचिकीर्षायाम्। (भाष्यम्) सत्रकक्षकष्टकृच्छ्रगहनेभ्यः कण्वचिकीर्षायामिति वक्तव्यम्। सत्र  -  सत्रायते  -  सत्र। कक्ष  -  कक्षायते कक्ष। कष्ट  -  कष्टायते कष्ट। कृच्छ्र  -  कृच्छ्रायते  -  कृच्छ्र। गहन  -  गहनायते  -  गहन॥ (मतान्तरभाष्यम्) अपर आह  -  - (वार्तिकरूपान्तरम्)  सत्रादिभ्यश्चतुर्थ्यन्तेभ्यः क्रमणेऽनार्जवे क्यङ् वक्तव्यः । तान्येवोदाहरणानि। (आक्षेपभाष्यम्) सत्रादिभ्य इति किमर्थम्?। (समाधानभाष्यम्) कुटिलाय अनुवाकाय क्रामति॥ (आक्षेपभाष्यम्म्) चतुर्थ्यन्तेभ्य इति किमर्थम्?। अजः कष्टं क्रमाति। (अनुयोगभाष्यम्) तत्तर्हि वक्तव्यम्। (सिद्धान्तिभाष्यम्) न वक्तव्यम्। नेदं प्रत्ययान्तनिपातनम्। किं तर्हि?। तार्दथ्ये एषा चतुर्थी - कष्टाय यत् प्रातिपदिकम् - कष्टार्थे यत्प्रातिपदिकमिति॥ कष्टाय॥ 14 ॥