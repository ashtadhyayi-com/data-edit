वदः सुपि क्यप् च (726) (444 प्रत्ययविधिसूत्रम्॥ 3 । 1 । 6 आ.8) (1947 परिसंख्यावार्तिकम्॥ 1 ॥) (भाष्यम्) वदः सुप्यनुपसर्गग्रहणं कर्तव्यम्। इह मा भूत्  -  प्रवाद्यं संवाद्यम्। (आक्षेपभाष्यम्) तत्तर्हि कर्तव्यम्। (समाधानभाष्यम्) न कर्तव्यम्। अनुपसर्ग इति वर्तते॥ (वार्तिकसार्थक्यभाष्यम्) एवं तर्ह्यन्वाचष्टे  -   - अनुपसर्ग इत्येवं वर्तते इति॥ (वार्तिकवैर्यथ्यभाष्यम्) नैतदन्वाख्येयम्  -  अधिकारा अनुवर्तन्तेइति। एष एव च न्यायो यदुत अधिकारा अनुवर्तेरन् इति॥ वदः सुपि॥ 106 ॥