शमि धातोः संज्ञायाम् (789) (476 अच्प्रत्ययविधिसूत्रम्॥ 3 । 2 । 1 आ.8) (आक्षेपभाष्यम्) धातुग्रहणं किमर्थम्?। (2018 समाधानवार्तिकम्॥ 1 ॥) - शमि संज्ञायां धातुग्रहणं कृञ्ञो हेत्वादिषु टप्रतिषेधार्थम्- (भाष्यम्) शमि संज्ञायां धातुग्रहणं क्रियते कृञ्ञो हेत्वादिषु टो मा भूदिति। शमि संज्ञायां धातोरज्भवतीत्यस्यावकाशः शंभवः शंवदः। टस्यावकाशः - श्राद्धकरः पिण्डकारः। शंकरा नाम परिव्राजिका शंकरा नाम शकुनिका तच्छीला च, तस्यामुभयं प्राप्नोति। परत्वाटः स्यात्॥ धातुग्रहणसार्मथ्यादजेव भवति॥ (वार्तिकोक्तप्रयोजनप्रत्याख्यानभाष्यम्) कुरणवाडवस्त्वाह - नैषा शंकरा। शंगरा एषा॥ कुत एतत्?। गृणातिः शब्दकर्मा। तस्यैष प्रयोगः॥ शमि धातो॥ 14 ॥