अधिकरणे शेतेः (782) (477 अच्प्रत्ययविधिसूत्रम्॥ 3 । 2 । 1 । आ.9) (2019 उपपदपरिसंख्यावार्तिकम्॥ 1 ॥) - अधिकरणे शेतेः पार्श्वादिषूपसंख्यानम्- (भाष्यम्) अधिकरणे शेतेः पार्श्वादिषूपसंख्यानं कर्तव्यम्। पार्श्वशयः पृष्ठशयः उदरशयः॥ (2020 उपपदपरिसंख्यावार्तिकम्॥ 2 ॥) - दिग्धसहपूर्वाच्च- (भाष्यम्) दिग्धसहपूर्वाच्चेति वक्तव्यम्। दिग्धसहशयः॥ (2021 उपपदन्यूनतापूरकवार्तिकम्॥ 3 ॥) - उत्तानादिषु कर्तृषु- (भाष्यम्) उत्तनादिषु कर्तृष्विति वक्तव्यम्। उत्तानशयः। अवमूर्धशयः। (2022 उपपदवार्तिकम्॥ 4 ॥) - गिरौ डश्छन्दसि- (भाष्यम्) गिरावुपपदे छन्दसि डो वक्तव्यः। गिरौ शेते गिरिशः॥ (2023 प्रत्याख्यानवार्तिकम्॥ 5 ॥) - तद्धितो वा - (भाष्यम्) तद्धितो वा पुनरेष भविष्यति। गिरौशेते गिरिरस्यास्तीति गिरिशः॥ अधिकरणे॥ 15 ॥ (टप्रत्ययप्रकरणम्)