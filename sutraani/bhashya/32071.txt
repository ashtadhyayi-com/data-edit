मन्त्रे श्वेतवहोक्थशस्पुरोडाशो ण्विन् (838) (अथ ण्विन् प्रकरणम्) (498 ण्विन् प्रत्ययविधिसूत्रम्॥ 3 । 2 । 1 आदृ 26) (2059 ण्विन् बाधकवार्तिकम्॥ 1 ॥) - श्वेतवहादीनां डस्- (भाष्यम्) श्वेतवहादीनां डस्वक्तव्यः॥ श्वेतवा इन्द्रः॥ (2060 पूर्वशेषवार्तिकम्॥ 2 ॥) - पदस्य च- (भाष्यम्) पदस्येति च वक्तव्यम्। इह मा भूत् - श्वेतवाहौ श्वेतवाह इति॥ (प्रयोजनप्रश्नभाष्यम्) किं प्रयोजनम्?॥ (2061 प्रयोजनवार्तिकम्॥ 3 ॥) - र्वर्थम्- (भाष्यम्) रुर्यथा स्यात्॥ (प्रयोजननिराकरणभाष्यम्) क्रियते र्वर्थे निपातनम् - अवयाः श्वेतवाः पुरोडाश्चेति। आतश्च र्वर्थम्। उक्थशः शब्दस्य सामान्येन रुः सिद्धः। न तस्य निपातनं क्रियते॥ (निपातनानावश्यकताभाष्यम्) तन्न वक्तव्यं भवति॥ (निपातनावश्यकताभाष्यम्) अवश्यं तद्वक्तव्यम्। दीर्घार्थम्॥ (निपातनावश्यकताभाष्यम्) नैतदस्ति प्रयोजनम्। सिद्धमत्र दीर्घत्वम् - अत्वसन्तस्य चाधातोरि ति॥ (निपातनावश्यकताभाष्यम्) यत्र तेन न सिध्यति तदर्थम्॥ क्व च तेन न सिध्यति?। संबुद्धौ - हेश्वेतवाः इति॥ (प्रश्नभाष्यम्) न तर्हीदानीं डस्वक्तव्यः॥ (समाधानभाष्यम्) वक्तव्यश्च। किं प्रयोजनम्?। उत्वार्थम्। श्वेतवोभ्यां श्वेतवोभिः॥ मन्त्रे श्वेत॥ 71 ॥