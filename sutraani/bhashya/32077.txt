स्थः क च (744) (499 कक्विप्रत्ययविधिसूत्रम्॥ 3 । 2 । 1 आदृ 27) (प्रश्नभाष्यम्) किमर्थं स्थः कक्विपावुच्येते। नु क्विप्सिद्धः अन्येभ्योपि दृश्यते इति, कश्च आतोऽनुपसर्गे कः इति?॥ (उत्तरभाष्यम्) न सिध्यति। विशेषविहितः कः सामान्यविहितं क्विपं बाधेत॥ (अन्यथासिद्धिभाष्यम्) वासरूपेण क्विबपि भविष्यति॥ (अनन्यथासिद्धप्रयोजनभाष्यम्) इदं तर्हि शंस्थः शंस्थाः॥ (अन्यथासिद्धभाष्यम्) उक्तमेतत् -  शमिसंज्ञायां धातुग्रहणं कृञ्ञो हेत्वादिषु टप्रतिषेधार्थम् इति। स यथैवाच् टं बाधते। एवं कक्विपावपि बाधेत॥ स्थः क च॥ 77 ॥