ब्रह्मभ्रूणवृत्रेषु क्विप् (854) (504 क्विप्प्रत्ययनियमसूत्रम् ॥ 3 । 2 । 2 आ.2 ) (आक्षेपभाष्यम्) किमर्थं ब्रह्मदिषु हन्तेः क्विब्विधीयते, न क्विप्चान्येभ्योपि दृश्यते इत्येव सिद्धम्?। (2069 समाधानवार्तिकम् ॥ 1 ॥) - ब्रह्मादिषु हन्तेः क्विब्वचनं नियमार्थम्- (भाष्यम्) नियमार्थोयमारम्भः ॥ (ब्रह्मादिष्वेव हन्तेर्भूते क्विब्यथा स्यादिति ॥) किमविशेषेण?। (भाष्यम्) नेत्याह। उपपदविशेषे एतस्मिंश्च विशेषे ॥ (भाष्यम्) अथ ब्रह्मादिषु हन्तेर्णिनिना भवितव्यम्?। न भवितव्यम्। किं कारणम्?। उभयतोनियमात्। (भाष्यम्) उभयतो नियमोयम्। ब्रह्मादिष्वेव हन्तेर्भूते क्विब्भवति। क्विबेव हन्तेर्भूते ब्रह्मादिष्विति ॥ (2070 दृष्टोपपत्तिवार्तिकम् ॥ 2 ॥ ) - तथा चोत्तरस्य वचनार्थः- (भाष्यम्) एवं च कृत्वोत्तरस्य योगस्य वचनार्थ उपपन्नो भवति - -बहुलं छन्दसि इति। यो मातृहा पितृहा भ्रातृहा। न च भवति - -अमित्रघात इति ॥ ब्रह्मभ्रूण ॥ 87 ॥