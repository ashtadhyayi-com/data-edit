ण्यासश्रन्थो युच् (1092) (561 युच्प्रत्ययविधिसूत्रम्॥ 3 । 3 । 1 आदृ 30) (आक्षेपभाष्यम्) किमर्थश्चकारः॥ (समाधानभाष्यम्) स्वरार्थः। चितोन्त उदात्तो भवतीत्यन्तोदात्तत्वं यथा स्यात्। (प्रयोजननिराकरणभाष्यम्) नैतदस्ति प्रयोजनम्। उदात्त इति वर्तते भुवीरा उदात्तः इति॥ (आक्षेपभाष्यम्) यद्युदात्त इति वर्तते - व्रजयजोर्भावे क्यप् किमर्थः। पकारः॥ (समाधानभाष्यम्) तुगर्थः। ह्रस्वस्य पिति कृतीति॥ (आक्षेपभाष्यम्) उदात्त इत्येव हि वर्तते॥ एवमपि कुत एतत्तदन्तस्योदात्तत्वं भविष्यति,न पुनरादेरिति। (समाधानभाष्यम्) उदात्त इत्यनुवर्तनसार्मथ्यात् यस्य अप्राप्तः स्वरस्तस्य भवति। कस्य चाप्राप्तः। अन्तस्य॥ (प्रयोजनान्तरभाष्यम्) सामान्यग्रहणाविघातार्थस्तर्हि। क्व समामान्यग्रहणाविघातार्थेनार्थः? युवोरनाकाविति। (प्रयोजनान्तरनिरासभाष्यम्) एतदपि नास्ति प्रयोजनम्। वक्ष्यत्येतत् -  सिद्धं तु युवोरनुनासिकवचनादिदि॥ (4058 वार्तिकम्॥ 1 ॥) - युच्प्रकरणे घटि्टवन्दिविदिभ्य उपसंख्यानम्- (भाष्यम्) युच्प्रकरणे घटि्ट्वन्दिविदिभ्य उपसंख्यानं कर्तव्यम्। घट्टना। वन्दना। वेदना॥ (4059 वार्तिकम्॥ 2 ॥) - इषेरनिच्छार्थस्य - (भाष्यम्) इषेरनिच्छार्थस्येति वक्तव्यम्। अन्विष्यते अन्वेषणा॥ (4060 वार्तिकम्॥ 3 ॥) - परेर्वा- (भाष्यम्) परेर्वेति वक्तव्यम्। अन्यां परीष्टिं चर। अन्यां पर्येषणां चर॥ ण्यासश्रन्थो॥ 107 ॥