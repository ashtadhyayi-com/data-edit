वर्षप्रमाणऊलोपश्चास्यान्यतरस्याम् (1193) (599 णमुल्प्रत्ययविधिसूत्रम्॥ 3 । 4 । 1 आदृ 11) (आक्षेपभाष्यम्)ऊलोपश्चास्यान्यतरस्यां ग्रहणं शक्यमकर्तुम्। (प्रत्याक्षेपभाष्यम्) कथं गोष्पदप्रं वृष्टो देव इति॥ (प्रत्याक्षेपसमाधानभाष्यम्) प्रातः पूरणकर्मा। तस्मादेष कः॥ (अनिष्टापत्तिभाष्यम्) यदि कः, विभक्तीनां श्रवणं प्राप्नोति॥ (इष्टापत्तिभाष्यम्) श्रूयन्त एवात्र विभक्तयः। तद्यथा - एकेन गोष्यदप्रेणेति॥ वर्षप्रमा॥ 32 ॥