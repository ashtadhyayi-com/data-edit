1573 तवकममकावेकवचने (5448 उपसंख्यानवार्तिकम्॥ 1 ॥) - एकार्थग्रहणं च - (भाष्यम्) एकार्थग्रहणं च कर्तव्यम्। एकार्थयोर्युष्मदस्मदोरिति वक्तव्यम्। किमर्थम्? न एकवचन इत्येव सिद्धम्? न सिध्यति। किं कारणम्? एकवचनाभावात्। एकवचन इत्युच्यते, न चात्रैकवचनं पश्यामः॥ (वार्तिकान्यथासिद्धिबोधकं भाष्यम्) यदि पुनरेकवचनपरत्वेनाण्खञ्ञौ विशेष्येयाताम्। नैवं शक्यम्, इह हि प्रसज्येयाताम् -युष्माकं छात्रो यौष्माकीणः। आस्माकीनः। इह च न स्याताम्। तव छात्रास्तावकीनाः। मामकीनाः। तस्मान्नैवं शक्यम्। न चेदेवमेकार्थग्रहणं कर्तव्यम्॥ न कर्तव्यम्। नेदं पारिभाषिकस्यैकवचनस्य ग्रहणम्। किं तर्हि? अन्वर्थग्रहणम्। उच्यते वचनम्, एकस्यार्थस्य वचनमेकवचनमिति॥ 4-3-1- आ. 4 (764 विधिसूत्रम्