मयड्वैतयोर्भाषायामभक्षाच्छादनयोः (1712) (मयटोऽधिकरणम्) (आक्षेपभाष्यम्) किमर्थं मयड्वैतयोरित्युच्यते? (5537 समाधानवार्तिकम्॥ 1 ॥) - मयड्वैतयोर्वचनमपवादविषयेऽनिवृत्त्यर्थम् - (भाष्यम्) मयड्वैतयोरित्युच्यते, अपवादविषयेऽनिवृत्तिर्यथा स्यादिति। बिल्वमयम्, बैल्वम्॥ (5538 सिद्धान्तवार्तिकम्॥ 2 ॥) - एतयोरित्यर्थनिर्देशः - (भाष्यम्) एतयोरित्यर्थनिर्देशो द्रष्टव्यः। द्वेष्यं विजानीयात् -योगयोर्वा प्रत्यययोर्वेति। तदाचार्यः सुहृद्भूत्वाऽन्वाचष्टे -एतयोरित्यर्थनिर्देश इति॥