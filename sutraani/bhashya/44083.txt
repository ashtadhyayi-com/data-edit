विध्यत्यधनुषा (1821) (5579 आक्षेपवार्तिकम्॥ 1 ॥) - विध्यत्यकरणेन - (भाष्यम्) विध्यत्यकरणेनेति वक्तव्यम्॥ (5580 आक्षेपसमर्थकं वार्तिकम्॥ 2 ॥) - इतरथा ह्यनिष्टप्रसङ्गः - (भाष्यम्) अधनुषेति ह्युच्यमानेऽतिप्रसङ्गो भवति। इहापि प्रसज्येत -शर्कराभिर्विध्यति, कण्टकैर्विध्यतीति। तत्तर्हि वक्तव्यम्? न वक्तव्यम्॥ (सिद्धान्तभाष्यम्) कस्मान्न भवति -कण्टकैर्विध्यति, शर्कराभिर्विध्यतीति। अनभिधानात्॥