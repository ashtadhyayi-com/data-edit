तस्य निमित्तं संयोगोत्पातौ (1920) (संयोगोत्पातयोरर्थनिश्चायकभाष्यम्) संयोगोत्पातयोः को विशेषः? संयोगो नाम स भवति - ःइदं कृत्वेदमवाप्यत इति। उत्पातो नाम स भवति - यादृच्छिको भेदो वा छेदो वा पद्म वा पर्णं वा॥ (5634 उपसंख्यानवार्तिकम्॥ 1 ॥) - तस्यनिमित्तप्रकरणे वातपित्तश्लेष्मभ्यः शमनकोपनयोरुपसंख्यानम् - (भाष्यम्) तस्यनिमित्तप्रकरणे वातपित्तश्लेष्मभ्यः शमनकोपनयोरुपसंख्यानं कर्तव्यम्। वातस्य शमनं कोपनं वा - वातिकम्, पैत्तिकम्, श्लैष्मिकम्॥ (5635 उपसंख्यानवार्तिकम्॥ 2 ॥) - संनिपाताच्च - (भाष्यम्) सन्निपाताच्चेति वक्तव्यम्। सान्निपातिकम्॥