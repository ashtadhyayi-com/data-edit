धनहिरण्यात्कामे (2083) (कन्प्रत्ययाधिकरणम्) (5645 एकदेश्युपसंख्यानवार्तिकम्॥ 1 ॥) - धनहिरण्यात्कामाभिधाने - (भाष्यम्) धनहिरण्यात्कामाभिधान इति वक्तव्यम्॥ (5646 अनिष्टोपत्तिप्रदर्शकवार्तिकम्॥ 2 ॥) - षष्ठ्यर्थे ह्यनिष्टप्रसङ्गः - (भाष्यम्) षष्ठ्यर्थे हि सति अनिष्टं प्राप्नोति। धने कामोऽस्येति। तत्तर्हि वक्तव्यम्? (सिद्धान्तभाष्यम्) न वक्तव्यम्। कस्मान्न भवति - धने कामोऽस्येति। अनभिधानात्॥