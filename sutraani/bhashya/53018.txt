दानीं च (2176) (दानींप्रत्ययाधिकरणम्) (अतिव्याप्त्याशङ्काभाष्यम्) इदानीम्। इदमस्तृतीयादिर्विभक्तिरुदात्ता भवतीत्येष स्वरः प्राप्नोति॥ (5809 अतिव्याप्तिनिरासवार्तिकम्॥ 1 ॥) - दानीमिति निपातनात्स्वरसिद्धिः - (भाष्यम्) दानीमिति निपातनात्स्वरसिद्धिर्भविष्यति। आद्युदात्तनिपातनं करिष्यते स निपातनस्वरो विभक्तिस्वरस्य बाधको भविष्यति॥ (5810 प्रकारान्तरेण सिद्धिसाधकवार्तिकम्॥ 2 ॥) - उक्तं वा - किमुक्तम्? आदौ सिद्धमिति॥