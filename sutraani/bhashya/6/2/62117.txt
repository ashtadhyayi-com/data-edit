 सोर्मनसी अलोमोषसी( 2777) (6361 विप्रतिषेधवार्तिकम् ॥ 1 ॥) - सोर्मनसोः कपि - सोर्मनसी अलोमोषसी इत्येतस्मात् कपि पूर्वम् (173) इत्येतद्भवति विप्रतिषेधेन । सोर्मनसी अलोमोषसी इत्येतस्यावकाशः - सुशर्माणमधिनावं रुहेम, सुशर्मासि सुप्रतिष्ठानः, सुस्रोताः, सुपयाः, सुवर्चाः । कपि पूर्वम् इत्यस्यावकाशः - अयवकः, अतिलकः । इहोभयं प्राप्नोति - सुशर्मकः, सुस्रोतस्कः । कपि पूर्वम् इत्येतद्भवति विप्रतिषेधेन ॥ 