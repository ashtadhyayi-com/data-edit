आचार्योपसर्जनश्चान्तेवासी ( 2696) (6336 आक्षेपवार्तिकम् ॥ 1 ॥) - आचार्योपसर्जनेऽनेकस्यापि पूर्वपदत्वात्संदेहः - आचार्योपसर्जनेऽनेकस्यापि पदस्य पूर्वपदत्वात्संदेहो भवति - आपिशलपाणिनीयव्याडीयगौतमीयाः । एवं पदं वर्जयित्वा सर्वाणि पूर्वपदानि, तत्र न ज्ञायते - कस्य पूर्वपदस्य स्वरेण भवितव्यमिति ॥ (6337 समाधानवार्तिकम् ॥ 2 ॥) - लोकविज्ञानात्सिद्धम् - तद्यथा - लोकेऽमीषां ब्राह्मणानां पूर्वमानयेति यः सर्वपूर्वः स आनीयते । एवमिहापि यत्सर्वपूर्वपदं तस्य प्रकृतिस्वरत्वं भविष्यति ॥