अकर्मधारये राज्यम् (2790) (6363 विप्रतिषेधवार्तिकम् ॥ 1 ॥) - चेलराज्यादिभ्योऽव्ययम् - चेलराज्यादिस्वरादव्ययस्वरो भवति विप्रतिषेधेन । चेलराज्यादिस्वरस्यावकाशः - भार्याचेलम्, पितृचेलम्, ब्राह्मणराज्यम् । अव्ययस्वरस्यावकाशः - निष्कौशाम्बिः, निर्वाराणसिः । इहोभयं प्राप्नोति - कुचेलम्, कुराज्यम् । अव्ययवस्वरो भवति विप्रतिषेधेन ॥ स तर्हि पूर्वविप्रतिषेधो वक्तव्यः । न वक्तव्यः । इष्टवाची परशब्दः । विप्रतिषेधे परं यदिष्टं तद्भवति ।