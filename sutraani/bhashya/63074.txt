तस्मान्नुडचि (2933) (तस्मात्पदाक्षेपभाष्यम्) किमर्थं तस्मादित्युच्यते, न नुडचि इत्येवोच्येत ? नुडचि इतीयत्युच्यमाने नञ्ञ एव नुट् प्रसज्येत ॥ (नुटः पूर्वान्तत्वेन सामाधानभाष्यम्) एवं तर्हि पूर्वान्तः करिष्यते, तत्रायमप्यर्थः  -  तदोः सः सावनन्त्ययोः [[7.2.106]] इति तदोर्ग्रहणं न कर्तव्यं भवति । तत्र हि तवर्गानिर्देश एतत्प्रयोजनम्  -  इह मा भूत्  -  अनेषः करोति  -  इति । यावता पूर्वान्तोऽयम्, न दोषो भवति ॥ (सिद्धान्तभाष्यम्) नैवं शक्यम् । इह हि  -  अनुष्ण इति नलोपः प्रातिपदिकान्तस्य [[8.2.7]] इति नलोपः प्रसज्येत । नुग्वचनान्न भविष्यति । ङमुट् तर्हि प्राप्नोति । तस्मात्परादिः कर्तव्यः । परादौ च क्रियमाणे तस्मात् इति च वक्तव्यम् ॥