टेः (3153) (6627 उपसंख्यानवार्तिकम् ॥ 1 ॥) - णाविष्ठवत्प्रातिपदिकस्य - णौ प्रातिपदिकस्येष्ठवद्भावो वक्तव्यः । किं प्रयोजनम् ? (6628 उपसंख्यानप्रयोजनवार्तिकम् ॥ 2 ॥) - पुंवद्भावरभावटिलोपयणादिपरार्थम् - पुंवद्भावार्थम् - एनीमाचष्टे - एतयति, श्येतयति । रभावार्थम् - पृथुमाचष्टे - प्रथयति, म्रदयति । टिलोपः - पटुमाचष्टे - पटयति । यणादिपरार्थम् - दूरमाचष्टे - दवयति । किं पुनरिदं परिगणनमाहोस्विदुदाहरणमात्रम् ? उदारणमात्रमित्याह । प्रादयोऽपि हीष्यन्तेप्रियमाचष्टे प्रापयति - इति ॥ (मतान्तरप्रदर्शकभाष्यम्) भारद्वाजीयाः पठन्ति - णाविष्ठवत् प्रातिपदिकस्य पुंवद्भावरभावटिलोपयणादिपरप्रादिविन्मतोर्लुक्कन्विध्यर्थम् इति ॥