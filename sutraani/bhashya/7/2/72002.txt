 अतो ल्रान्तस्य(1) अन्तग्रहणं किमर्थं नाऽतो ल्र(2) इत्येवोच्यत ? ॥ केनेदानीं तदन्तस्य भविष्यति ? ॥ तदन्तविधिना ॥ इदं तर्हि प्रयोजनम् - अयमन्तशब्दोस्त्येवाऽवयववाची । तद्यथा - वस्त्रान्तो वसनान्तः । अस्ति सामीप्ये वर्त्तते । तद्यथा - उदकान्तं गतः । उदकसमीपं गत इति गम्यते । तद्यः सामीप्ये वर्त्तते तस्येदं ग्रहणं यथा विज्ञायेत्(3) । अङ्गान्तौ यौ रेफलकारौ तयोः समीपे योऽकारस्तस्य(4) यथा स्यात् । इह माभूत् - अश्वल्लीत् अवभ्रीत् । ( अतोल्रा ) ॥ 