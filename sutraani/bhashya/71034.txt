आत औ णलः इह पपौ तस्थाविति त्रीणि कार्याणि युगपत्प्राप्नुवन्ति - द्विर्वचनमेकादेश औत्वमिति। तद्यदि सर्वत औत्वं लभ्येत कृतं स्यात्। अथापि द्विर्वचनं लभ्येत एवमपि कृतं स्यात् । तत्तु न लभ्यम्॥ किं कारणम्?॥ अत्र हि परत्वादेकादेशो द्विर्वचनं बाधते॥ परत्वादौत्वम्॥ नित्य एकादेश औत्वं बाधेत॥ कं पुनर्भवानौत्वस्यावकाशं मत्वाह - नित्य एकादेश इति, - अनवकाशमौत्वमेकादेशं बाधिष्यते। औत्वे कृते द्विर्वचनमेकादेश इति; यद्यपि परत्वादेकादेशः स्थानिवद्भावाद्विर्वचनं भविष्यति॥ (आत औ)॥