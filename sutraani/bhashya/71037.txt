समासेऽनञ्ञ्पूर्वे क्त्वो ल्यप ॥ ल्यबादेश उपदेशिवद्वचनम् ( -अनादिष्टार्थम् ) ॥ ल्यबादेशे उपदेशिवद्भावो वक्तव्यः । उपदेशावस्थायां ल्यब्भवतीति वक्तव्यम् ॥ किं प्रयोजनम् ॥ अनादिष्टार्थम् । अकृतेष्वादेशेषु ल्यब्यथा स्यात् ॥ के पुनरादेशा उपदेशिवद्वचनं प्रयोजयन्ति ? ॥ हित्वदत्त्वात्त्वेत्वेत्त्वदीर्घत्वशूडिटः । हित्वं - हित्वा । प्रधाय । हित्वम् ॥ दत्त्वं - दत्वा । प्रदाय । दत्त्वम् ॥ आत्त्वं - खात्वा । प्रखन्य । आत्त्वम् ॥ इत्वं - स्थित्वा । प्रस्थाय । इत्वम् ॥ इर्त्त्वम् - पीत्वा । प्रपाय । इर्त्त्वम् ॥ दीर्घत्वं - शान्त्वा । प्रशम्य । दीर्घत्वम् ॥ श्(1) - पृष्ट्वा । आपृच्छ्य । श्(1) ॥ऊठ् - द्यूत्वा । प्रदीव्य ।ऊठ् ॥ इट् - देवित्वा । प्रदीव्य ( इट्(2) ) ॥ किं पुनः कारणमादेशास्तावद्भवन्ति न पुर्नल्यप्, ननु(3) परत्वाल्ल्यपा भवितव्यम् ॥ सन्ति चैवाऽत्र केचित्परे आदेशाः । अपि च -  ॥ बहिरङ्गलक्षणत्वात् ॥ बहिरङ्गो ल्यप्, अन्तरङ्गा आदेशाः । असिद्धं बहिरङ्गमन्तरङ्गे ॥ स तर्ह्युपदेशिवद्भावो वक्तव्यः ? ॥ न वक्तव्यः । आचार्यप्रवृत्तिर्ज्ञापयति  - अन्तरङ्गानपि विधीन् बहिरङ्गो ल्यब्बाधते इति, यदयमदो जग्धिर्ल्यप्ति कितीतिति कितीत्येव सिद्धे ल्यब्ग्रहणं करोति ॥ ॥ स्नात्वाकालकादिषु च(1) प्रतिषेधः ॥ स्नात्वाकालकादिषु च प्रतिषेधो वक्तव्यः ।स्नात्वाकालकः । पीत्वास्थिरकः । भुक्त्वासुहितक इति ॥ ॥ तदन्तनिर्देशात्सिद्धम् ॥ तदन्तनिर्देशात्सिद्धमेतत् ॥ कथम्(2) ॥ क्तान्तस्य ल्यपा भवितव्यं न चैतत्क्तान्तम् ॥ समासनिपातनाद्वा ॥ अथ वाऽश्यमत्र समासार्थं निपातनं कर्तव्यन्तेनैव यत्नेन ल्यबपि न भविष्यति । ॥ अनञ्ञो वा परस्य ॥ अथ वाऽनञ्ञः परस्य ल्यपा भवितव्यं, न चात्राऽनञ्ञं पश्यामः ॥ ननु च धातुरेवाऽनञ्ञ ॥ न धातोः परस्य भवितव्यम् ॥ किं कारणम् ? ॥ नञ्ञिवयुक्तमन्यसदृशाधिकरणे तथा ह्यर्थगतिः ॥ नञ्ञ्युक्तमिवयुक्तं चान्यस्मिंस्तत्सदृशे(1) कार्यं विज्ञायते(2) ॥ कुत एतत् ? ॥ ( ठतथा ह्यर्थगतिः(2) ) । तथा ह्यर्थो गम्यते । तद्यथा - अब्राह्मणमानयेत्युक्ते ब्राह्मणसदृशं पुरुषमानयति, नाऽसौ लोष्टमानीय कृती भवति । एवमिहाप्यनञ्ञिति नञ्ञ्प्रतिषेधादन्यस्मादनञ्ञो(4) नञ्ञ्सदृशात्कार्यं विज्ञास्यते ॥ किं चान्यदनञ्ञ्नञ्ञ्सदृशम् ? ॥ पद मित्याह । अथ वा प्रत्ययग्रहणे यस्मात्स तदादेर्ग्रहणं भवतीत्येवं धातुरपि क्त्वाग्रहणेन ग्राहिष्यते ॥ ननु चेयमपि परिभाषास्ति -  कृद्ग्रहणे गतिकारकपूर्वस्यापि ग्रहणं भवतीति साऽपीहोपतिष्ठते ॥ तत्र को दोषः ? ॥ इह न स्यात्  -  प्रकृत्य । प्रहृत्य(1) । इह(2) तर्हि स्यात् - परममकृत्वा । उत्तमकृत्वा(3) । न वा अत्रेष्यते ॥ अनिष्टं च प्राप्नोति, इष्टं च न सिध्यति ॥ गतिकारकपूर्वस्यैवेष्यते ॥ कुतो नु खल्वेतद्वयोः परिभाषयोः सावकाशयोः समवस्थितयोः प्रत्ययग्रहणे यस्मात्स (विहित)स्तदादेर्ग्रहणं भवति कृद्ग्रहणे गतिकारकपूर्वस्येति च; इयमिह परिभाषा भवति - प्रत्ययग्रहणे यस्मात्स तदादेर्ग्रहणं भवतीति, इयं न भवति  -  कृद्ग्रहणे गतिकारकपूर्वस्यापीति ? ॥ आचार्यप्रवृतिर्ज्ञापयति - ःइयमिह परिभाषा भवति प्रत्ययग्रहणम्इति, इयं न भवति - कृद्ग्रहणइति, यदयमनञ्ञिति प्रतिषेधं शास्ति ॥ कथं कृत्वा ज्ञापकम् ? ॥ अयं हि नञ्ञ्न गतिर्न च कारकम्, तत्र कः प्रसङ्गो यन्नञ्ञ्पूर्वस्य स्यात् ? । पश्यति त्वाचार्य इयमिह परिभाषा भवति - प्रत्ययग्रहण इति,ःइयं न भवति कृद्ग्रहणइति - ततोऽनञ्ञिति प्रतिषेधं शास्ति ॥ ॥ किं नञ्ञः प्रतिषेधेन न गतिर्न च कारकम् । यावता नञ्ञि पूर्वे तु ल्यब्भावो न भविष्यति ॥ 1 ॥ प्रतिषेधात्तु जानीमस्तत्पूर्वं नेह गृह्यते । प्रत्ययग्रहणे यावत्तावद्भवितुमर्हति ॥ 2 ॥ ॥