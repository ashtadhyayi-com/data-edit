अमो मश् किमर्थः शकारः ? ॥ ( ॥ शकारः(2) सर्वादेशार्थः ॥ ) ठशित्सर्वस्येति सर्वादेशो यथा स्यात् । अक्रियमाणे हि शकारेऽलोन्त्यस्य विधयो भवन्तीत्यन्त्यस्य प्रसज्येत ॥ अत उत्तरं पठति -  ॥ अमो(3) मश् न मकारस्य ॥ 8 ॥ मकारस्य मकारवचने(4) प्रयोजनं नास्तीति कृत्वा तत्राऽन्तरेण शकारं सर्वादेशो भविष्यति ॥ वचनादन्यबाधनम् ॥ 8 ॥ अस्त्यन्यन्मकारस्य मकारवचने प्रयोजनम् ॥ ( किम्(2) ? ॥ अन्यबाधनम् ।) येऽन्ये मकारादेशाः प्राप्नुवन्ति तद्वाधनार्थम् । तद्यथा - मो राजि समः क्वाविति मकारस्य मकारवचनसार्मथ्यादनुस्वारादयो बाध्यन्ते ॥ एवं तर्हि ( ॥ द्विमकारको(2) निर्देशः ॥ ) द्विमकारको निर्देशः करिष्यते ॥ द्विमकार इर्डपृक्ते ॥ यदि द्विमकारकः - अपृक्ताश्रय इर्ण्न प्राप्नोति,  -  वधीं वृत्रं मरुत इन्द्रियेण । ॥ यकारादौ(1) न दुष्यति ॥ किं यकारो न श्रूयते ? ॥ लुप्तनिर्दिष्टो यकारः ॥ ॥ अमो मश्न मकारस्य वचनादन्यबाधनम् । द्विमकार इर्डपृक्ते यकारादौ न दुष्यति ॥ 1 ॥ ॥