अश्वक्षीरवृषलवणानामात्मप्रीतौ क्यचि ॥ अश्ववृषयोर्मैथुनेच्छायाम् ॥ अश्ववृषयोर्मैथुनेच्छायामिति वक्तव्यम् । अश्वस्यति वडवा । वृषस्यति(2) गौः ॥ मैथुनेच्छायामिति किमर्थम् ? ॥ अश्वीयति वृषीयति ॥ 8 ॥ क्षीरलवणयोर्लालसायाम् ॥ क्षीरलवणयोर्लालसायामिति वक्तव्यम् । क्षीरस्यति माणवकः । लवणस्यति उष्ट्र इति ॥ अपर आह -  ॥ (सर्वप्रातिपदिकेभ्यो(3) लालसायाम् ॥) सर्वप्रातिपदिकेभ्यो लालसायामिति वक्तव्यम् । दध्यस्यति मध्वस्यतीत्येवमर्थम् ॥ अपर आह ( ॥ सर्वप्रातिपदिकेभ्यो(2) लालसायां सुक् ॥ सर्वप्रातिपदिकेभ्यो लालसायां ) सुग्वक्तव्यो दधिस्यति मधुस्यतीत्येवमर्थम् । ( अश्वक्षीरवृष ) ॥