शे मुचादीनाम् ॥ शे तृम्पादीनाम्(1) ॥ शे तृम्पादीनामुपसङ्ख्यानं कर्तव्यम् । तृम्पति(2) । तृम्फति ॥ किमर्थमिदं, न नुमनुषक्ता एवैते पठ्यन्ते ? ॥ ॥ लुप्तनकारत्वात् ॥ लुप्यतेऽत्र नकारः - अनिदितां हल उपधायाः क्ङितीति ॥ यदि पुनरिमे इदितः पठ्येरन् ? ॥ नैवं शक्यम्, इह हि लोपो न स्यात् - तृपितो(1) दृपित इति ॥ यदि पुनरिमे मुचादिष्वेव(2) पठ्येरन् ? ॥ न दोषः स्यात् । अथवा नैवं विज्ञायते - ःइदितो नुम्धातोरिति ॥ कथं तर्हि ? ॥ इदितो नुम् । ततो धातोरिति ॥ ( शे मुचादीनाम् ) ॥