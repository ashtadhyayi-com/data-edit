उगिदचां सर्वनामस्थानेऽधातोः अधातोरिति किमर्थम् ? ॥ उखास्रत् पर्णध्वत् ॥ ॥ अधातोरिति शक्यमवक्तुम्(1) ॥ कस्मान्न भवति - उखास्रत् पर्णध्वदिति(2) ॥ उगित्यञ्ञ्चतिग्रहणात्सिद्धमधातोः ॥ उगित्यञ्ञ्चतिग्रहणादधातोः सिद्धम् । अञ्ञ्चतिग्रहणं नियमार्थं भविष्यति - अञ्ञ्चतेरेवोगितो धातोर्नान्यस्योगितो(3) धातोरिति ॥ इदं तर्हि प्रयोजनम् - अधातुभूतपूर्वस्यापि(4) यथा स्यात् - गोमन्तमिच्छति गोमत्यति, गोमत्यतेरप्रत्ययः - गोमानिति ॥ ( उगिदचाम् ) ॥