आच्छीनद्योर्नुम् इह कस्मान्न भवति - अदती घ्नती लुनती पुनतीति(5) ॥ लोपे कृतेऽवर्णाऽभावात्(1) ॥ किं तर्ह्यस्मिन्योगे उदाहरणम् ? ॥ याती - यान्ती ॥ ॥ एकादेशे व्यपवर्गाऽभावात्(1) ॥ अत्राप्येकादेशे व्यपर्गाऽभावान्न प्राप्नोति । अन्तादिवद्भावेन व्यपवर्गः) ॥ उभयत आश्रये नाऽन्तादिवत्(1) (भावः(2)) ॥ नोभयत आश्रयः करिष्यते । नैवं विज्ञायते - अवर्णान्ताच्छतुर्नुम्भवतीति ॥ कथं तर्हि ? ॥ अवर्णान्नुम्भवति तच्चेदवर्णं शतुरनन्तरमिति ॥ (आच्छीनद्योर्नुम्) ॥