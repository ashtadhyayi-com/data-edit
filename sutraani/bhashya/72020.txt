दृढः स्थूलबलयोः दृढ (इति(2)) निपातनं किमर्थं, न दृहेर्नेड्भवतीत्येवोच्येत ॥ दृढनिपातनं नकारहकारलोपार्थं परस्य च ढत्वार्थम्(2) ॥ दृढनिपातनं क्रियते, (किमर्थम् ? ॥) ठनकारहकारलोपार्थम् । नकारहकारलोपो यथा स्यात् । (परस्य च ढत्वार्थम्(2)) परस्य च ढत्वं यथा स्यात् । ॥ अनिड्वचने हि रभावाऽप्रसिद्धिरलघुत्वात् ॥ अनिड्वचने हि रभावस्याऽप्रसिद्धिः स्यात्(2) । द्रढीयान् ॥ किं कारणम् ? ॥ अलघुत्वात् ॥ नलोपवचने च ॥ नलोपश्च वक्तव्यः । इह परिद्रढय्य गतः  -  ल्यपि लघुपूर्वस्येत्ययादेशो न स्यात् । इह च पारिदृढी कन्येति - गुरूपोत्तमलक्षणः ष्यङ्प्रसज्येत ॥