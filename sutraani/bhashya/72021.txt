प्रभौ परिवृढः परिवृढ इति किमर्थं निपात्यते, न परिपूर्वाद्वृहेर्नेड्भवतीत्येवोच्येत । ॥ परिवृढनिपातनं च ॥ (परिवृढ इति निपातनं च) ॥ किम् ? ॥ नकारहकारलोपार्थं परस्य च ढत्वार्थम्, आनिड्वचने हि रभावाऽप्रसिद्धिरलघुत्वात्, नलोपवचनं चेत्येव ॥ परिव्रढीयानिति र ऋतो हलादेर्लघोरिति रभावो न स्यात् । इह च परिव्रढय्य गतइति, ल्यपि लघुपूर्वस्येत्ययादेशो न स्यात् । इह च परिवृढी कन्येति गुरूपोत्तमलक्षणः ष्यङ्प्रसज्येत ॥