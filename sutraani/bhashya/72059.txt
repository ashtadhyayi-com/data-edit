न वृद्भ्यश्चतुर्भ्यः ॥ वृतादिप्रतिषेधे च ॥ किम् ? ॥ कृत्युपसङ्ख्यानम् ॥ (कृत्युपसङ्ख्यानं(3)) कर्तव्यम् । विवृत्सिता । विवृत्सितुम् । विवृत्सितव्यम् ॥ तत्तर्ह्युपसङ्ख्यानं कर्तव्यम् ? ॥ न कर्तव्यम् ? ॥ अविशेषेण वृतादिभ्य इट्प्रतिषेधमुक्त्वा आत्मनेपदपर इड्भवतीति वक्ष्यामि ॥ आत्मनेपदपर(4) इड्वचने तत्परपरसीयुडेकादेशेष्विड्वचनम्(5) ॥ आत्मनेपदपर इड्वचने तत्परपरसीयुडेकादेशेष्विड्वक्तव्यः । तत्परपरे तावत् - विवर्तिषिष्यते । सीयुटि - वर्तिषीष्ट । एकादेशे-वर्तिष्यन्ते वर्द्धिष्यन्ते(6) ॥ सिद्धं तु वृतादीनामात्मनेपदेन समानपरस्थस्येड्वचनात् ॥ सिद्धमेतत् ॥ कथम् ? ॥ वृतादीनामात्मनेपदेन समानपदस्थस्ये (ड्वचनात् । वृतादीनामात्मनेपदेन(1) समानपदस्थस्ये - ) ड्भवतीति वक्तव्यम् ॥ चतुस्तासिकॢपिग्रहणार्थक्यं च ॥ चतुर्ग्रहणं चानर्थकम् । सर्वेभ्यो (2)हि वृतादिभ्यः प्रतिषेध इष्यते ॥ तासिग्रहणं चानर्थकम् ॥ किं कारणम् ? ॥ निवृत्तत्वात्सकारस्य ॥ निवृत्तं सकारादाविति । तास्ग्रहणे चेदानीमक्रियमाणे कॢपिग्रहणेनापि नार्थः । एषोऽपि हि वृतादिः पञ्ञ्चमः ॥ भवेत्कॢपिग्रहणं न कर्तव्यं, तास्ग्रहणन्तु कर्तव्यम् । यद्धि तत्सकारदाविति न तच्छक्यं निवर्तयितुं, तृच्यपि हि प्रसज्येत - वर्तिता वर्धिता ॥ तास्ग्रहणे चेदानीं क्रियमाणे कॢपिग्रहणमपि कर्तव्यमन्येभ्योऽपि वृतादिभ्यस्तासौ मा भूदिति । भवेत्तासिग्रहणं कर्तव्यं, कॢपिग्रहणं तु नैव कर्तव्यम् ॥ अन्येभ्योपि(4) वृतादिभ्यः तासौ कस्मान्न भवति ? ॥ पररमैपदेष्विति वर्तते, कॢपेरेव च तास्परस्मैपदपरो नान्येभ्यो वृतादिभ्यः (5) ॥ यद्येवं तास्ग्रहणेनापि नार्थः ॥ तृचि कस्मान्न भवति ? ॥ परस्मैपदेष्विति वर्तते ॥