अष्टन आ विभक्तौ ॥ अष्टन्जनादिपथिमथ्यात्वेष्वान्तरतम्यादनुनासिकप्रसङ्गः ॥ अष्टन्जनादिपथिमथ्यात्वेष्वान्तरतम्यादनुनासिकः प्राप्नोति । अष्टाभिः अष्टाभ्यः । जातः जातवान् । पन्थाः मन्थाः ॥ 8 ॥ सिद्धमनण्त्वात् ॥ सिद्धमेतत् ॥ कथम् ? ॥ अनण्त्वात् ॥ कथमनण्त्वम् ? ॥ अण्सवर्णान्गृह्णातीत्युच्यते न चाऽऽकारोऽण् । ॥ उच्चारणसार्मथ्याद्वा ॥ अथ वा शुद्ध उच्चारमसार्मथ्याद्भविष्यति ॥ नैतौ स्तः परिहारौ । यत्तावदुच्यते - अनण्त्वादिति । न ब्रूमोऽण्सर्वान्गृह्णातीति ॥ कथं तर्हि ? ॥ तपरस्तत्कालस्येति । यदप्युच्यते उच्चारणसार्मथ्याद्वेति । अस्त्यन्यदुच्चारणे प्रयोजनम् ॥ किम् ? ॥ उत्तरार्थं रायो हलीति ॥ एवं तर्हि नेमौ पृथक् परिहारौ । (। ॥ एकपरिहारः ॥) ॥ एकः(1) परिहारोऽयं  - सिद्धमनण्त्वादुच्चारणसार्मत्याद्वेति ॥ इह तावदष्टाभिः अष्टाभ्य इति  -  अनण्त्वात्सिद्धम् । जातः जातवान् । पन्थाः मन्थाः, - उच्चारणसार्मथ्यात्सिद्धम् ॥ यद्येवं पृथक्परिहारयोरपि न दोषो यो यत्र परिहारः स तत्र भविष्यति ॥ (अष्टन आ विभक्तौ) ॥