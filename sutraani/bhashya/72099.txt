त्रिचतुरोः स्त्रियां तिसृचतसृ ॥ तिसृभावे संज्ञायां कन्युपसङ्ख्यानम्(1) ॥ तिसृभावे संज्ञायां कन्युपसङ्ख्यानं कर्तव्यम् । तिसृका नाम ग्रामः ॥ चतसर्याद्युदात्तनिपातनं च ॥ चतसर्याद्युदात्तनिपातनं कर्तव्यम् ॥ त्रिचतुरोः स्त्रियां तिसृ चतसृ ॥ किं प्रयोजनम् ? ॥ चतस्रः पश्य । शसि स्वरो मा भूतिदि ॥ किं चान्यत् ? ॥ उपदेशिवद्वचनं च ॥ उपदेशिवद्भावश्च वक्तव्यः ॥ किं प्रयोजनम् ? ॥ स्वरसिध्द्यर्थम् ॥ उपदेशावस्थायामेवाद्युदात्तनिपातने कृते विभक्तिस्वरेण बाधनं यथा स्यात् - चतसृणामिति(2) ॥ स तर्ह्युपदेशिवद्भावो वक्तव्यः ? ॥ न वक्तव्यः । ॥ उक्तं वा(3) ॥ किमुक्तम् ? ॥ विभक्तिस्वरभावश्च हलादिग्रहणात् । आद्युदात्तनिपातने हि हलादिग्रहणानर्थक्यम् ॥ इति । (त्रिचतुरोः स्त्रियाम्) ॥