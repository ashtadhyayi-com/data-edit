हेरचङि अचङीति किमर्थम् ? ॥ प्राजीहयदूतम्(1) हेश्चङि प्रतिषेधानर्थक्यमङ्गाऽन्यत्वात् हेश्चङि प्रतिषेधोऽनर्थकः ॥ किं कारणम् ? ॥ अङ्गान्यत्वपात् । ण्यन्तमेतदङ्गमन्यद्भवति ॥ लोपे कृते नाऽङ्गान्यत्वम् ॥ स्थानिवद्भावादङ्गान्यत्वमेव ज्ञापकं त्वन्यत्र ण्यधिकस्य कुत्वविज्ञानार्थम्(2) एवं तर्हि ज्ञापयत्याचार्योऽन्यत्र ण्यधिकस्य कुत्वं भवतीति ॥ किमेतस्य ज्ञापने प्रयोजनम् ? ॥ प्रजिघाययिषतीत्यत्र कुत्वं सिद्धं भवति ॥ ( हेरचङि ) ॥