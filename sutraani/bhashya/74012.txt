शॄदॄप्रां ह्रस्वो वा किमर्थं ह्रस्वो वेत्युच्यते, न गुणो वेत्युच्येत, तत्रायमप्यर्थो गुणग्रहणं न कर्तव्यं भवति प्रकृतमनुवर्तते ॥ क्व प्रकृतम् ? ॥ ऋतश्च संयोगादेर्गुणः इति ॥ ॠतां ह्रस्वत्वमित्त्वप्रतिषेधार्थम् ॥ ॠतो ह्रस्वत्वमुच्यते । (किं प्रयोजनम् ?) ॥ इत्त्वप्रतिषेधार्थम् । इत्त्वं मा भूदिति । गुणो वेतीयत्युच्यमाने गुणेन मुक्ते इत्त्वं प्रसज्येत । ह्रस्वो वेति पुनरुच्यमाने(3) ह्रस्वेन मुक्ते यथाप्राप्तो गुणो भविष्यति ॥ ( शॄदॄपरां ह्रस्वो वा ) ॥