दो दद्धोः ॥ अवदत्तं विदत्तं च प्रदत्तं चाऽऽदिकर्मणि । सुदत्तमनुदत्तं च निदत्तमिति चेष्यते ॥ किं पुनरयं तकारान्त आहो स्विद्दकारान्त उत धकारान्तोऽथ वा थकारान्तः ? ॥ कश्चात्र विशेषः ? ॥ तान्ते दोषो दीर्घत्वं स्यात्(2) ॥ यदि तकारान्तो दस्तीति दीर्घत्वं प्राप्नोति ॥ दान्ते दोषो निष्ठानत्वम्(2) ॥ अथ दकारान्तो रदाभ्यां निष्ठा तो न इति नत्वं प्राप्नोति । ॥ धान्ते(2) दोषो धत्वप्राप्तिः ॥ अथ धान्तो झषस्तथोर्धोऽधइति धत्वं प्राप्नोति ॥ थान्तेऽदोषस्तस्मात्थान्तः ॥ अथ थकारान्तो न दोषो भवति ॥ (दो दद्धोः ) ।