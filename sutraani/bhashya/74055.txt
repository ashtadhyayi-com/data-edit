आप्ज्ञप्यृधामीत् ॥ ज्ञपेरीत्त्वमनन्त्यस्य ॥ ज्ञपेरीत्त्वमनन्त्यस्येति वक्तव्यम् । ज्ञीप्सति ॥ तत्तर्हि वक्तव्यम् ? ॥ न वक्तव्यम् । लोपोऽन्त्यस्य बाधको भविष्यति ॥ अनवकाशा हि(1) विधयो बाधका भवन्ति सावकाशश्च णिलोपः ॥ कोऽवकाशः ? ॥ कारणा हारणा ॥ एवमपीत्त्वमन्त्यस्य लोपस्य बाधकं स्यात् । अनवकाशा हि विधयो बाधका भवन्ति ॥ ईत्वमपि सावकाशम् ॥ कोऽवकाशः ? ॥ अनन्त्यः ॥ कथं पुनः सत्यन्त्येऽनन्त्यस्येत्त्वं स्यात् ? ॥ भवेद्योऽचाऽङ्गं विशेषयेत्तस्याऽनन्त्यस्य न स्याद्वयं तु खल्वङ्गेनाऽचं विशेषयिष्यामः - अङ्गस्याऽचो यत्र तत्रास्थस्येति ॥ एवमप्युभयोः सावकाशयोः परत्वादीत्त्वं प्राप्नोति तस्मादनन्त्यस्येति वक्तव्यम् ॥ ( आप्ज्ञप्यृधामीत् ) ।