द्युतिस्वाप्योः संप्रसारणम् किमर्थं स्वपेरभ्यासस्य संप्रसारणमुच्यते यदा सर्वेष्वभ्यासस्थानेषु स्वपेः संप्रसारणमुक्तम् ? ॥ स्वापिग्रहणं व्यपेतार्थम्(1) ॥ स्वापिग्रहणं क्रियते ॥ (किं प्रयोजनम्(4) ? ) ॥ व्यपेतार्थम् । व्यपेतार्थोऽयमारम्भः । सुष्वापयिषतीति ॥ अस्ति प्रयोजनमेतत् ? ॥ किं तर्हिति ॥ तत्र क्यजन्तेऽतिप्रसङ्गः(2) ॥ तत्र क्यजन्तेऽतिप्रसङ्गो(2) भवति । इहापि - प्राप्नोति स्वापकमिच्छति स्वापकीयति । स्वापकीयतेः सन् सिष्वापकीयिषतीति ॥ सिद्धं तु णिग्रहणात्(3) ॥ सिद्धमेतत् ॥ कथम् ? ॥ (ठणिग्रह(3)णात्(4) ॥) णिग्रहणं(3) कर्तव्यम् । (तत्तर्हि णिज्ग्रहणं(4) कर्त्तव्यम् ? ॥) ॥ न कर्तव्यम् । निर्देशादेव हि व्यक्तं ण्यन्तस्य ग्रहणमिति ॥ नात्र निर्देशः प्रमाणं शक्यं कर्तुम् । यथा हि निर्देशस्तथेहापि प्रसज्येत - स्वापं करोति स्वापयति । स्वापयतेः सन् - सिष्वापयिष्यतीति । तस्माण्णिग्रहणं कर्तव्यम् । ( द्युतिस्वाप्योः सम्प्रसारणम् ) ॥