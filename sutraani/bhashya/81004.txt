नित्यवीप्सयोः इह कस्मान्न भवति-हिमवान्, वाडवः,(2) पारियात्रः,(2) समुद्र इति। नित्ये द्वे भवतइति प्राप्नोति॥ नैषः दोषः-अयं नित्यशब्दोऽस्त्येव कूटस्थेष्वविचालिषु भावेषु वर्त्तते। तद्यथा-नित्या(1)। द्यौः नित्या पृथिवी नित्यमाकाशम् इति। अस्त्याभीक्ष्ण्ये वर्तते। तद्यथा - नित्यप्रहसितः नित्यप्रजल्पित इति। तद्य आभीक्ष्ण्ये वर्तते तस्येदं ग्रहणम्॥ अथ किमिदं वीप्सेति?॥ आप्नोतेरयं विपूर्वादिच्छायामर्थे सन् विधीयते॥ यद्येवं - चिकीर्षति जिहीर्षति इत्यत्रापि प्राप्नोति॥ नैष दोषः - नैवं विज्ञायते - वीप्सायामभिधेयायामिति?॥ कथं तर्हि?॥ कर्तृविशेषणमेतत्। (वीप्सतीति वीप्सः। (1)) वीप्सश्चेत्कर्त्ता(2) भवतीति। कः पुनर्वीप्सार्थः?। ॥ अनवयवाभिधानं वीप्सार्थः(1)॥ अनवयवेन द्रव्याणामभिधानमेव(2) वीप्सार्थः। ॥ अनवयवाभिधानं वीप्सार्थ इति चेज्जात्याख्यायां द्विर्वचनप्रसङ्गः॥ अनवयवाभिधानं वीप्सार्थ इति चेज्जात्याख्यायां द्विर्वचनं प्राप्नोति। व्रीहिः यवः (3) इति॥न वैकार्थत्वाज्जातेः॥ न वैष दोषः॥ किं कारणम्?॥ एकार्थत्वाज्जातेः। एकार्थो(4) हि जातिः। एकमर्थं प्रत्याययिष्यामीति जातिशब्दः प्रयुज्यते॥ अनेकार्थाश्रयत्वाच्च वीप्सायाः॥ अनेकार्थाश्रया च पुनर्वीप्सा। अनेकमर्थं संप्रत्याययिष्यामीति वीप्सा प्रयुज्यते। एकार्थत्वाज्जातेरनेकार्थाश्रयत्वाच्च(2) वीप्साया जात्याख्यायां द्विर्वचन न भविष्यति॥ निवर्त्तकत्वाद्वा॥ अथ वा नाऽनेन द्विर्वचनं निर्र्वत्यते(1)किं तर्हि?॥ अद्विर्वचनमनेन निर्वत्यते। यावन्तस्तेऽर्थास्तावतां शब्दानां प्रयोगः प्राप्नोति, तत्राऽनेन निवृत्तिः क्रियते-नित्यवीप्सयोरर्थयोर्द्वे एव शब्दरूपे प्रयोक्तव्ये नातिबहु प्रयोक्तव्यमिति॥ ॥ सर्वपदसगतिग्रहणानर्थक्यं(2) चार्थाभिधाने द्विर्वचनविधानात्॥ सर्वग्रहणं चानर्थकम्॥ किं कारणम्?॥ (अर्थाभिधाने(3) द्विर्वचनविधानात्)। सर्वस्यैव हि द्विर्वचनेनाऽर्थो गम्यते नावयवस्य॥ पदग्रहणं चानर्थकम्। पदस्यैव हि द्विर्वचनेनाऽर्थो गम्यते नावयवस्य। पदग्रहणं चानर्थकम्। पदस्यैव हि द्विर्वचनेनाऽर्थो गम्यते(4) नाऽपदस्य। सगतिग्रहणं चानर्थकम्। सगतिकस्यैव हि द्विर्वचनेनाऽर्थो गम्यते(4) नाऽगतिकस्य॥ किं पुनरिदं वीप्सायां सर्वमभिधीयते आहो स्विदेकम्?॥ कश्चाऽत्र विशेषः॥ वीप्सायां सर्वाभिधाने वचनाऽप्रसिद्धिः॥ वीप्सायां सर्वाऽभिधाने वचनं न सिध्यति-ग्रामो-ग्रामः जनपदो जनपदः (इति)॥ बहवस्तेऽर्थास्तत्र बहुषु बहुवचन मिति बहुवचनं प्राप्नोति॥ अस्तु तर्ह्येकम्॥ एकाऽभिधानेऽसर्वद्रव्यगतिः(1)॥ एकाऽभिधाने सर्वद्रव्यगतिर्न सिध्यति॥ अस्तु तर्हि सर्वाभिधानम्(2)॥ ननु चोक्तं-वीप्सायां सर्वाभिधाने वचनाऽप्रसिद्धिरिति॥ न वा पदार्थत्वात्॥ न वैष दोषः॥ किं कारणम्?॥ पदार्थत्वात्। पदस्याऽर्थो वीप्सा, सुबन्तं च(3) पदं, ङ्याप्प्रातिपदिकाच्चैकत्वादिष्वर्थेषु स्वादयो विधीयन्ते, न चैतत्प्रातिपदिकम्॥ यत्तर्हि प्रातिपदिकं दृषद्-दृषत् समित् समित्॥ एतदपि प्रत्ययलक्षणेन सुबन्तं न(4) प्रातिपदिकम्॥ अपर आह-॥ न वा पदार्थत्वात्॥ न वैष दोषः॥ किं कारणम्?॥ पदार्थत्वात्। पदास्याऽर्थो वीप्सा। सुबन्तं च(1) पदम्। ङ्याप्प्रातिपदिकाच्चैकत्वादिष्वर्थेषु स्वादयो विधीयन्ते न चैतत्प्रातिपदिकम्॥ यत्तर्हि प्रातिपदिकं दृषद्-दृषत् समित् समित् इति॥ एतदपि प्रत्ययलक्षणेन सुबन्तं न प्रातिपदिकम्॥ अथेह कथं भवितव्यं-पचति-पचतितरां तिष्ठति, आहो स्वित् पचतितरां-पचतितरां तिष्ठतीति?॥ पचतिपचतितरां तिष्ठतीति भवितव्यम्॥ कथम्?॥ द्विर्वचनं क्रियतामातिशायिक इति द्विर्वचनं भविष्यति विप्रतिषेधेन॥ इहापि तर्ह्यातिशायिकादि्द्वर्वचनं स्यात्-आढ्यतरमाढ्यतरमानयेति॥ अस्त्यत्र विशेषः-अन्तरङ्ग आतिशायिकः॥ काऽन्तरङ्गता?॥ ङ्याप्प्रातिपदिकादातिशायिकः, पदस्य द्विर्वचनम्॥ आतिशायिकोऽपि नाऽन्तरङ्गः॥ कथम्?॥ समर्थात्तद्धितोऽसावुत्पद्यते, सार्मथ्यं च सुबन्तेन। अथ वा स्पर्द्धायामातिशायिको विधीयते नं चाऽन्तरेण प्रतियोगिनं स्पर्धा गम्यते॥ एवं तर्हीह द्वावर्थौ वक्तव्यौ नित्यवीप्से चाऽतिशयश्च, न चैकस्य प्रयोक्तुरनेकमर्थं(1) युगपद्वक्तुं संभवोऽस्ति। तदेतत्प्रयोक्तर्यधीनं भवति, एतस्मिंश्च(2) प्रयोक्तर्यधीने क्व चित्का चित्प्रसृततरा गतिर्भवति। इह तावत्-पचतिपचतितरां तिष्ठतीत्येषा प्रसृततरा गतिर्यन्नित्यमुक्त्वाऽतिशय उच्यते। इहेदानीमाढ्यतरमाढ्यतरमानयेत्येषा प्रसृततरा गतिर्यदतिशयमुक्त्वा वीप्साद्विर्वचनमुच्यते॥ (नित्यवीप्सयोः)॥