प्रकारे गुणवचनस्य गुणवचनस्येति किमर्थम्?॥ अग्निर्माणवकः गौर्वाहीकः। ॥ प्रकारे सर्वेषां गुणवचनत्वात्सर्वप्रसङ्गः(1)॥ (प्रकारे सर्वेषां गुणवचनत्वात्सर्वप्रसङ्गः)। सर्वे हि शब्दाः प्रकारे वर्तमाना गुणवचनाः सम्पद्यन्ते। तेनेहापि प्राप्नोति-अग्निर्माणवकः। गौर्वाहीक इति॥ सिद्धन्तु प्रकृत्यर्थविशेषणत्वात्॥ सिद्धमेतत्॥ कथम्?॥ प्रकृत्यर्थविशेषणत्वात्। प्रकृत्यर्थो विशेष्यते। नैवं विज्ञायते-प्रकारे वर्तमानस्य गुणवचनस्ये(2)ति॥ कथं तर्हि?॥ गुणवचनस्य शब्दस्य द्वे भवतः प्रकारे वर्तमानस्येति। अथवा-प्रकारे गुणवचनस्येत्युच्यते, सर्वश्च शब्दः प्रकारे वर्तमानो गुणवचनः सम्पद्यते। तत्र प्रकर्षगतिर्विज्ञास्यते-साधीयो यो गुणवचनइति॥ कश्च साधीयः?॥ यः(1) प्रकारे च प्राक्च(2) प्रकारात्॥ अथवा प्रकारे गुणवचनस्येत्युच्यते, सर्वश्च शब्दः प्रकारे वर्त्तमानो गुणवचनः संपद्यते त(3) एवं विज्ञास्यामः -प्राक्प्रकाराद्यो गुणवचनइति॥ आनुपूर्व्ये(4) द्वे भवतः॥ आनुपूर्व्ये द्वे भवत इति वक्तव्यम्। मूलेमूले स्थूलाः। अग्रेऽग्रे(5) सूक्ष्माः॥ स्वार्थेऽवधार्यमाणेऽनेकस्मिन् द्वे भवतः॥ स्वार्थेऽवधार्यमाणेऽनेकस्मिन् द्वे भवत इति वक्तव्यम्। अस्मात्कार्षापणादिह भवद्भ्यां माषं माषं देहि॥ अवधार्यमाण इति किमर्थम्?॥ अस्मात्कार्षापणादिह भवद्भ्यां माषं देहि द्वौ देहि त्रीन् देहि॥ अनेकस्मिन्निति किमर्थम्?॥ अस्मात्कार्षापणादिह भवद्भ्यां माषं देहि। माषमेव देहि॥ किं पुनः कारणं न सिध्यति?॥ अनवयवाभिधानं वीप्सार्थ इत्युच्यते, अवयवाभिधानं चाऽत्र गम्यते। आतश्चावयवाभिधानं,(1) यो ह्युच्यते-अस्मात्कार्षापणादिह भवद्भ्यां(2) माषं माषं देहीति। माषं माषमसौ दत्त्वा पुनः शेषं पृच्छति-किमनेन क्रियतामिति॥ यः पुनरुच्यते-ःइमं कार्षापणमिह भवद्भ्यां(2) माषं माषं देहीति माषं माषमसौ(3) दत्त्वा तूष्णीमास्ते॥ चापले(4) द्वे भवतः॥ चापले द्वे भवत इति वक्तव्यम्। अहिरहिर्बुध्यस्व बुध्यस्व॥ न चावश्यं द्वे एव, यावदि्भः शब्दैः सोऽर्थो गम्यते तावन्तः प्रयोक्तव्याः। अहिरहिरहिबुध्यस्व(5) बुध्यस्व बुध्यस्वेति॥ ॥क्रियासमभिहारे द्वे भवतः(6)॥ क्रियासमभिहारे द्वे भवत इति वक्तव्यम्। स भवान् लुनीहिलुनीहित्येवायं लुनाति। पुनीहि(6) पुनीहीत्येवाऽयं पुनाति॥ आभीक्ष्ण्ये(7) द्वे भवतः॥ आभीक्ष्ण्ये द्वे भवत इति वक्तव्यम्। भुक्त्वा भुक्त्वा व्रजति। भोजं भोजं व्रजति। ॥ डाचिच द्वे भवतः(1)॥ डाचि च द्वे भवत इति वक्तव्यम्॥ पटपटायति घटघटायति(2) शरशरायति(3)॥ पूर्वप्रथमयोरर्थातिशयविवक्षायां द्वे भवतः(1) ॥। पूर्वप्रथमयोरर्थातिशयविवक्षायां द्वे भवत इति वक्तव्यम्। पूर्वं पूर्वं पुष्प्यन्ति। प्रथमं प्रथमं पच्यन्ते॥ डतरडतमयोः समसंप्रधारणायां स्त्रीनिगदभावे(2) द्वे भवतः॥ डतरडतमयोः समसम्प्रधारणायां स्त्रीनिगदे भावे द्वे भवत इति वक्तव्यम्। उभाविमावाढ्यौ, कतराकतराऽनयोराढ्यता(3)। सर्व इमे आढ्याः, कतमा कतमैषामाढ्यतेति(4)। ॥ कर्मव्यतिहारे सर्वनाम्रो (द्वे भवतः) समासवच्च बहुलं, यदा न समासवत्प्रथमैकवचनं तदा पूर्वपदस्य॥ कर्मव्यतिहारे सर्वनाम्नो(द्वे भवतः) समासवच्च बहुलं, यदा न समासवत्प्रथमैकवचनं तदा पूर्वपदस्य॥ कर्मव्यतिहारे सर्वनाम्नो द्वे भवत इति वक्तव्यम्। समासवच्च बहुलम्। यदा न समासवत्प्रथमैकवचनं भवति तदा पूर्वपदस्य। अन्योन्यमिमे ब्राह्मणा भोजयन्ति। अन्योऽन्यस्य भोजयन्ति। इतरेतरं भोजयन्ति। इतरेतरस्य भोजयन्ति। ॥ स्त्रीनपुंसकयोरुत्तरपदस्य वाऽम्भावः॥ स्त्रीनपुंसकयोरुत्तरपदस्य वाऽम्भावो वक्तव्यः। अन्योन्यमिमे ब्राह्मण्यौ भोजयतः। अन्योन्यां (च(1)) भोजयतः। इतरेतरम् (ःइमे ब्राह्मण्यौ(1)) भोजयतः। इतरेतरां भोजयतः। अन्योन्यमिमे ब्राह्मणकुले भोजयतः। अन्योन्यां भोजयतः। इतरेतरम् (ःइमे ब्राह्मणकुले(1)) भोजयतः। इतरेतरां भोजयतः॥ (प्रकारे गुणवचनस्य)॥