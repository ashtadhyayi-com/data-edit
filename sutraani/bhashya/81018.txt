अनुदात्तं सर्वमपदादौ सर्ववचनं किमर्थम्?॥ सर्ववचनमनादेरनुदात्तार्थम्॥ सर्ववचनं(1) क्रियते॥ (किं प्रयोजनम्(2)? ॥ अनादेरनुदात्तार्थम्)। अनादेरप्यनुदात्तत्वं यथा स्यादिति। तिङ्ङतिङ इति, इहैव स्यात् देवदत्तः पचतीति। इह न स्यात्-देवदत्तः करोतीति॥ ॥ सर्ववचनमनादेरनुदात्तार्थमिति चेल्लुटि प्रतिषेधात्सिद्धम्॥ सर्ववचनमनादेरनुदात्तार्थमिति चेत्तन्न। किं कारणम्?॥ लुटि प्रतिषेधात्सिद्धम्। यदयं लुटि प्रतिषेधं शास्ति नलुडिति तज्ज्ञापयत्याचार्योऽनादेरप्यनुदात्तत्त्वं भवतीति॥ कथं कृत्वा ज्ञापकम्?॥ न हि लुडन्तमाद्युदात्तमस्ति। ॥ अलोन्त्यविधिप्रसङ्गस्तु(1)॥ अलोन्त्यस्य विधयो भवन्तीत्यन्त्यस्यविधिः प्राप्नोति। यत्र ह्यादिविधिर्नास्ति(2) अलोनत्य(स्य(3)) विधिना तत्र भवितव्यम्॥ तत्र को दोषः?॥ तिङ्ङतिङःइतीहैव स्यात्-देवदत्तयज्ञदत्तौ कुरुतः। इह न स्यात्-देवदत्तः करोतीति। ॥ लृटि प्रतिषेधात्सिद्धम्॥ (लृटि प्रतिषेधात्सिद्धमेतत्(3)) यदयं लृटि(4) प्रतिषेधं शास्ति यज्ज्ञापयत्याचार्योऽनन्त्यस्याप्यनुदात्तत्वं भवतीति॥ कथं कृत्वा ज्ञापकम्?॥ न हि लृडन्तमन्तोदात्तमस्ति॥ ननु चेदमस्ति भोक्ष्ये इति? ॥ उक्तं वा॥ किमुक्तम्?॥ न वा पदाधिकारस्य विशेषणत्वा(5) दिति॥ इदं तर्हि प्रयोजनम्-युष्मदस्मदोः षष्ठीचतुर्थीद्वितीयास्थयोर्वाम्नावाविति(वक्ष्यति ते)(3) वाम्नावादयः सविभक्तिकस्य यथा स्युरिति॥ एतदपि नास्ति प्रयोजनम्। पदस्येति हि वर्तते(6)। विभक्त्यन्तं च पदम्। तत्राऽन्तरेण सर्वग्रहणं सविभक्तिकस्य(1) भविष्यति॥ भवेत्सिद्धं यत्र विभक्त्यन्तं पदं, यत्र तु खलु विभक्तौ पदं तत्र न सिध्यति-ग्रामो वां दीयते, ग्रामो नौ दीयते। जनपदौ वां दीयते, जनपदो नौ दीयते॥ ननु च स्थग्रहणं क्रियते तेन सविभक्तिकस्यैव भवति॥ अस्त्यन्यत्स्थग्रहणस्य प्रयोजनम्॥ किम्?॥ श्रूयमाणविभक्तिविशेषणं(2) यथा विज्ञायेत-यत्र विभक्तिः श्रूयते तत्र यथा स्युः। इह मा(3) भूवन् इति युष्मत्पुत्रो ददाति इत्यस्मत्पुत्रो ददातीति॥ समानवाक्ये निघातयुष्मदस्मदादेशाः॥ समानवाक्य इति प्रकृत्य निघातयुष्मदस्मदादेशा वक्तव्याः॥ किं प्रयोजनम्?॥ नानावाक्ये मा भूवन्निति। अयं दण्डो, हराऽनेन। ओदनं पच, तव भविष्यति, मम भविष्यति॥ ॥ पश्यार्थैश्च प्रतिषेधः॥ पश्यार्थैश्च प्रतिषेधः समानवाक्य इति प्रकृत्य वक्तव्यः। इतरथा हि यत्रैव पश्यार्थानां(1) युष्मदस्मदी साधनं तत्र प्रतिषेधः स्यात् -ग्रामस्त्वां संप्रेक्ष्य संदृश्य समीक्ष्य गतः॥ ग्रामो मां संप्रेक्ष्य संदृश्य(1) समीक्ष्य गतः। इह न स्यात्-ग्रामस्तव स्वं संप्रेक्ष्य संदृश्य(1) समीक्ष्य गतः॥ ग्रामो(1) मम स्वं संप्रेक्ष्य संदृश्य समीक्ष्य गतः(1)॥