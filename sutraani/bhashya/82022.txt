परेश्च घाऽङ्कयोः ॥ योगे च(1)॥ योगे चेति वक्तव्यम्। इहापि यथा स्यात्परियोगः पलियोगः। ॥ सङि लत्वसलोपसंयोगादिलोपकुत्वदीर्घत्वानि॥ सङीति प्रकृत्य लत्वसलोपसंयोगादिलोपकुत्वदीर्घत्वानि वक्तव्यानि॥ किं प्रयोजनम्?॥ प्रयोजनं-गिरौ गिरः पयो धावति द्विष्टरां दृषत्स्थानं काष्ठशक्स्थाता क्रुञ्ञ्चा धुर्यः झ्र्इति(1)ट॥ झ्र्प्रयोजनं गिरौ गिरः पयो धावति द्विष्टरां दृषत्स्थानं काष्ठाशक्स्थाता क्रुञ्ञ्चा धुर्य इतिट॥ गिरौ गिर इत्यत्र अचि विभाषेति लत्वं प्राप्नोति-सङीति वचनान्न भवति॥ नैतदस्ति प्रयोजनम्। उक्तमेतत्-धातोः स्वरूपग्रहणे तत्प्रत्यये कार्यविज्ञानात्सिद्धमिति॥ पयो धावतीत्यत्र धि चेति सलोपः प्राप्नोति-सङीति वचनान्न भवति॥ एतदपि नास्ति प्रयोजनं वक्ष्यत्येतत् -धिसकारे सिचो लोप इति॥ द्विष्टरामित्यत्र ह्रस्वादङ्गादिति सलोपः प्राप्नोति सङीति वचनान्न भवति॥ एतदपि नास्ति प्रयोजनम् - -अत्रापि सिच इत्येवाऽनुवर्तिष्यते(1)॥ दृषत्स्थानमित्यत्र झलो झलीति सलोपः प्राप्नोति सङीति वचनान्न भवति॥ एतदपि नास्ति प्रयोजनम् -अत्रापि सिच इत्येवानुवर्तिष्यते॥ काष्ठशक्स्थातेत्यत्र स्कोः संयोगाद्योरन्ते चेति ककारलोपः प्राप्नोति सङीति वचनान्न भवति॥ एतदपि नास्ति प्रयोजनं -काष्ठशगेव नास्ति कुतो यः काष्ठशकितिष्ठेत?॥ क्रुञ्ञ्चेत्यत्र चोः कुर्झलीति कुत्वं प्राप्नोतिः सङीति वचनान्न भवति।. एतदपि नास्ति प्रयोजनं, निपातनादेतस्तिद्धम्॥ किं निपातनम्?॥ ऋत्विग्दधृक्स्नग्दिगुष्णिगञ्ञ्चुयुजिक्रुञ्ञ्चामिति॥ धुर्य इत्यत्र हलि चेति दीर्घत्वं प्राप्नोति सङीति वचनान्न भवति।. एतदपि नास्ति प्रयोजनं न भकुर्छुरामिति प्रतिषेधो भविष्यति॥