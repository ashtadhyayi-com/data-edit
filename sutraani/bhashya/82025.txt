धि च ॥ धिसकारे(3) सिचो लोपः॥ धिसकारे सिचो लोपो वक्तव्यः॥ किं प्रयोजनम्?॥ चकाद्धीति(3) प्रयोजनम्॥ इह मा भूत् सलोपः-चकाद्धि पलितं शिर इति॥ यदि तर्हि सिचो लोप इत्युच्यते ॥ आशाध्वं तु कथन्ते(3) स्यात्॥ झ्र्ठआशाध्वं तु कथम्?ट॥ आशाध्वमित्यत्र लोपो न प्राप्नोति॥ जश्त्वं(3) सस्य भविष्यति॥ जश्त्वमत्र सकारस्य भविष्यति॥ सर्वत्रैव(3) प्रसिद्धं स्यात्॥ सर्वत्रैव जश्त्वेन सिद्धं स्यात्। इहापि आयन्ध्वमारन्ध्वमिति, जश्त्वेनैव सिद्धम्॥ श्रुतिश्चापि(3) न भिद्यते॥ श्रुतिकृतश्चापि न कश्चिद्भेदो भवति॥ लुङश्चापि(3) न मूर्द्धन्ये ग्रहणम्॥ तत्रायमप्यर्थः -ःइणः षीध्वंलुङ्लिटां धोऽङ्गादित्यत्र लुङ्ग्रहणं न कर्तव्यं भवति(1)॥ इहापि अच्योड्ढ्वमप्लोड्ढ्वमिति षत्वे सिचो धस्य ष्टुत्वे च कृते जशत्वेन सिद्धम्॥ सेटि दुष्यति(2)॥ सेटि दोषो भवति। इदमेव रूपं स्यात् -अलविड्ढ्ववम्, -ःइदं न स्यात् -अलविध्वमिति। तस्मात्सिचो ग्रहणं कर्तव्यम्॥ यदि तर्हि सिचो ग्रहणं क्रियते-॥ घसिभस्योर्न(2) सिध्येत्तु॥ घसिभस्योर्न सिध्यति-सग्धिश्च मे सपीतिश्च मे, बब्धां ते हरी धाना इत्यत्र न प्राप्नोति॥ तस्मात्सिज्ग्रहणं(2) न तत्॥ तस्माद्धिचेत्यत्र सिचो ग्रहणं न कर्तव्यम्॥ कथंचकाद्धि पलितं शिर इति?॥ एवं तर्हि सिज्ग्रहणं कर्तव्यम्॥ कथं सग्धिश्च मे सपीतिश्च मे बब्धां ते हरीधाना इति?॥ नैषः दोषः(1)॥ इह तावत् सग्धिरिति, नैतद्धसेरूपम्॥ किं तर्हि?॥ सघेरेतद्रूपम्॥ बब्धां ते हरीधाना इति; नैतद्भसेरूपम्॥ किं तर्हि?॥ बन्धेरेतद्रूपम्॥ छान्दसो(2) वर्णलोपो वा यथेष्कर्त्तारमध्वरे॥ अथ वा छान्दसो वर्णलोपो भविष्यति। यथेष्कर्त्तारमध्वरे(1)। तद्यथा(2)-तुभ्येदमग्ने॥ तुभ्यमिदमग्न इति प्राप्ते। आम्बानां चरुः। नाम्बानां चरुरिति प्राप्ते। आव्याधिनी रुगणाः। आव्याधिनीः सुगणा इति प्राप्ते। इष्कर्तारमध्वरस्य। निष्कर्तारमिति प्राप्ते। शिवा उद्रस्य भेषजीः। शिवा रुद्रस्य भेषजीरिति प्राप्ते॥ तस्मात्सिज्ग्रहणं कर्तव्यम्॥ न कर्तव्यम्। यदेतद्रात्सस्येति सकारग्रहणं तत्सिचो ग्रहणं विज्ञास्यते॥ कथम्?॥रात्सस्येत्युच्यते न चाऽन्यो रेफात्परः सकारोऽस्त्यन्यदतः सिचः॥ ननु चायमस्ति मातुः पितुरिति। तस्मात्सिचो ग्रहणं कर्तव्यम्॥ न कर्तव्यम्॥ कस्मान्न भवति चकाद्धि पलितं शिरइति?॥ इष्टमेवैतत्सङ्गृहीतं, चकाधीत्येव भवितव्यम्॥ ॥घिसकारे(3) सिचो लोपश्चकाद्धीति प्रयोजनम्। आशाध्वं तु कथं ते स्याज्जश्त्वं सस्य भविष्यति॥1॥ सर्वत्रैवं प्रसिद्धं स्याच्छ्रुतिश्चापि न भिद्यते। लुङश्चापि न मूर्द्धन्ये ग्रहणं सेटि दुष्यति॥2॥ घसिभस्योर्न सिध्येत्तु तस्मात्सिज्ग्रहणं न तत्। छान्दसो वर्णलोपो वा यथेष्कर्तारमध्वरे॥3॥