क्षियो दीर्घात् दीर्घादिति किमर्थम्?॥ अक्षितमसि मा मे क्षेष्ठाः। दीर्घादिति शक्यमकर्त्तुम्(1)॥ कस्मान्न भवति -अक्षितमसि मा से क्षेष्ठा, इति?॥ निर्देशाशादेवेदमभिव्यक्तं(2) दीर्घस्य ग्रहणमिति। यदि ह्रस्वस्य ग्रहणं स्यात् क्षेरित्येव(3) ब्रूयात्॥ नाऽत्र निर्देशः प्रमाणं शक्यं कर्तुम्(4)। यथैवाऽत्राऽप्राप्ता(5) विभक्तिरेवमियङादेशोऽपि॥ नाऽत्राऽप्राप्ता विभक्तिः, सिद्धाऽत्र विभक्तिः प्रातिपदिकादिति॥ कथं प्रातिपदिकसंज्ञा?॥ अर्थवत्प्रातिपदिकमिति॥ ननु चाऽधातुरिति प्रतिषेधः प्राप्नोति॥ नैष धातुर्धातोरेषोऽनुकरणम्(6)॥ यद्यनुकरणमियङादेशो न प्राप्नोति॥ प्रकृतिवदनुकरणं भवतीतीयङादेशो भविष्यति॥ यदि प्रकृतिवदनुकरणं भवतीत्युच्यते स्वाद्युत्पत्तिर्न प्राप्नोति॥ एवं तर्ह्यातिदेशिकानां स्वाश्रयाण्यपि न निवर्तन्ते इति(7)। अथाप्येतन्नास्ति(8)आतिदेशिकानां स्वाश्रयाण्यपि न निवर्तन्ते इत्येवमपि न दोषः। अवश्यमत्र सर्वतो नैर्देशिकी विभक्तिर्वक्तव्या। तद्यथा-नेर्विशः परिव्यवेभ्यः क्रियः विपराभ्यां(1) जेरिति॥ अथाप्येतन्नास्ति(2) प्रकृतिवदनुकरणं भवतीत्येवमपि न दोषः। धातोरजादौ यद्रूपं तदनुक्रियते॥ झ्र्क्षियो दीर्घात्ट॥