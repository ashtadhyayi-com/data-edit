उपधायां च किमर्थमिदमुच्यते न हलीत्येव सिद्धम्?॥ न सिध्यति। धातोरितिझ्र्तत्र(1)ट वर्तते तत्र(2) रेफवकाराभ्यां धातुर्विशेष्यते-रेफवकारान्तस्य धातो-रिति॥ किं पुनः कारणं पूर्वस्मिन् योगे रेफवकाराभ्यां धातुर्विशेष्यतेझ्र्न पुनः(9) पदं विशेष्यते?ट। नैवं शक्यम्(3)॥ इहापि प्रसज्येत(3)-अग्निर्वायुरिति॥ एवं तर्हि पूर्वस्मिन्योगे यद्धातुग्रहणं तदुत्तरत्र निवृत्तम्॥ एवमपि कुर्कुरः मुर्मुरःइत्यत्रापि प्राप्नोति॥ एवं तर्ह्यनुवर्तते तत्र धातुग्रहणं, न तु रेफवकाराभ्यां धातुर्विशेष्यते॥ किं तर्हि?॥ इग्विशेष्यते-रेफवकारान्तस्येको धातोरिति॥ एवमपि कुर्कुरीयति मुर्मुरीयतीत्यत्रापि प्राप्नोति॥ तस्माद्धातुरेव विशेष्यः। धातौ च विशेष्यमाणे उपधायां चेति वक्तव्यम्। ॥ उपधादीर्घत्वेऽभ्यासजिव्रिचतुर्णां प्रतिषेधः॥ उपधादीर्घत्वेऽभ्यासजिव्रिचतुर्णां प्रतिषेधो वक्तव्यः। अभ्यास(1)-रिर्यतुः रिर्युः। संविव्यतुः संविव्युः। झ्र्अभ्यास(1)ट॥ जिव्रिः। चतुर्यिता चतुर्यितुम्॥ उणादिप्रतिषेधश्च(2)॥ उणादीनां च प्रतिषेधो वक्तव्यः। किर्योः गिर्योरिति॥ अभ्यासप्रतिषेधस्तावन्न वक्तव्यः। हलीत्युच्यते न चात्र हलादिं पश्यामः॥ यणादेशे कृते प्राप्नोति॥ स्थानिवद्भावान्न भविष्यति(3)॥ प्रतिषिध्यतेऽत्र स्थानिवद्भावो दीर्घविधिं प्रति न स्थानिवदिति॥ नैषोऽस्ति प्रतिषेधः। उक्तमेतत्-प्रतिषेधे स्वरदीर्घयलोपेषु लोपाऽजादेशइति॥ जिव्रिप्रतिषेधश्च न वक्तव्यः। उणादयोऽव्युत्पन्नानि प्रातिपदिकानि॥ चतुर्यिता चतुर्यितुमिति-सुपि नेति वर्तते॥ यद्येवं गीर्भ्यां गीर्भिरित्यप्रसिद्धिः॥ न सुपो विभक्तिविपरिणामाद्गीर्भ्यां(4) गीर्भिरित्यदोषः॥ उणादिप्रतिषेधो वक्तव्य इति,-परिहृतमेतत्,-उणादयोऽव्युत्पन्नानि प्रातिपदिकानीति॥झ्र्उपधायां चट।