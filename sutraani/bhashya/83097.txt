अम्बाम्बगोभूमिसव्यापद्वित्रिकुशेकुशङ्क्वङ्गुमञ्ञ्जिपुञ्ञ्जिपरमेबर्हिर्दिव्यग्निभ्यः स्थः स्थ इति किमिदं धातुग्रहणमाहो स्विद्रूपग्रहणम्?॥ किं चातः?॥ यदि धातुग्रहणं-गोस्थानमित्यत्र प्राप्नोति। अथ रूपग्रहणं सव्येष्ठाः(1) परमेष्ठी सव्येष्ठा सारथिरित्यत्र न प्राप्नोति॥ यथेच्छसि तथास्तु॥ अस्तु तावद्धातुग्रहणम्॥ कथं गोस्थानमिति?॥ सवनादिषु पाठः करिष्यते॥ अथ वा पुनरस्तु रूपग्रहणम्॥ कथं सव्येष्ठाः परमेष्ठी सव्येष्ठा सारथिरिति?॥ स्थःस्थास्थिन्स्थॄणामिति वक्तव्यम्॥