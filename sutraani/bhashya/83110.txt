न रपरसृपिसृजिस्पृशिस्पृहिसवनादीनाम् किमर्थं सवनादिष्वश्वसनिशब्दः पठ्यते? ॥ षत्वबाधनार्थम्॥ पूर्वपदादिति षत्वं प्राप्नोति तद्बाधनार्थम्॥ नैतदस्ति प्रयोजनम्, इणन्तादिति तत्रानुवर्तते, अनिणन्ताश्चायं, नैव प्राप्नोति नाऽर्थः प्रतिषेधेन॥ एवं तर्हि सिद्धे सति यत्सवनादिष्यश्वसनिशब्दं पठति तज्ज्ञापयत्याचार्योऽनिणन्तादपि षत्वं भवतीति॥ किमेतस्य ज्ञापने प्रयोजनम्?॥ जलाषाहं माष इत्येतत्सिद्धं भवति॥ अथ वैकदेशविकृतार्थोऽयमारम्भः। अश्वषा इति॥