अनचि च ॥ द्विर्वचने यणो मयः॥ द्विर्वचने यणो मय इति वक्तव्यम्॥ किमुदाहरणम्?॥ यदि यण इति पञ्चमी मय इति षष्ठी उल्क्का वल्म्मीकमित्युदाहरणम्॥ अथ मय इति पञ्चमी यण इति षष्ठी दध्य्यत्र मध्व्यत्रेत्युदाहरणम्?॥शरःखयः॥ शरःखय इति वक्तव्यम्॥ किमुदाहरणम्?॥ यदिशर इति पञ्जमीखयइति षष्ठी स्थ्थाली स्थ्थाता इत्युदाहरणम्। अथ खय इति पञ्जमी शर इति षष्ठी स्थ्थाली स्थ्थाता इत्युदाहरणम्। अथ खय इति पञ्चमी शर इति षष्ठी, वत्स्स(र)ः क्ष्षीरमपस्सरा इत्युदाहरणम्। ॥ अवसाने च॥ अवसाने च द्वे भवत इति वक्तव्यम्। वाक्क्। वाक्। त्वक्क् त्वक्। स्रुक्क्स्रुक्॥ तत्तर्हि वक्तव्यम्?॥ न वक्तव्यम्॥ नायं प्रसज्यप्रतिषेधः-अचि नेति॥ किं तर्हि?॥ पर्युदासोऽयं यदन्यदचेति॥