बहु गण वतु डति इत्येते संख्यासंज्ञा भवन्ति। बहुकृत्वः। बहुधा। बहुकः। बहुशः। गणकृत्वः। गणधा। गणकः। गणशः। तावत्कृत्वः। तावद्धा। तावत्कः। तावच्छः। कतिकृत्वः। कतिधा। कतिकः। कतिशः। बहुगणशब्दयोर्वैपुल्ये संङ्घे च वर्तमानयोरिह ग्रहणं नास्ति, संख्यावाचिनोरेव। भूर्यादीनां निवृत्त्यर्थं  संख्यासंज्ञा विधीयते॥ अर्धपूर्वपदश्च पूरणप्रत्ययान्तः संख्यासंज्ञो भवतीति वक्तव्यं समासकन्विध्यर्थम्॥ अर्धपञ्चमशूर्पः। अर्धं पञ्चमं येषामिति बहुव्रीहौ कृतेऽर्धपञ्चमैः शूर्पैः क्रीतः। <<तद्धितार्थो॰>>[[२.१.५१]] इति समासः। तत्र <<दिक्संख्ये संज्ञायाम्>>[[२.१.५०]] इत्यनुवृत्तेस्ततः संख्यापूर्वस्य द्विगुसंज्ञायां [[२.१.५२]] <<शूर्पादञन्यतरस्याम्>>[[५.१.२६]] इत्यञ् ठञ्च। <<अध्यर्धपूर्वद्विगोः॰>>[[५.१.२८]] इति लुक् । अर्धपञ्चमकः। संख्याप्रदेशाः — <<संख्या वंश्येन>> [[२.१.१९]] इत्येवमादयः॥