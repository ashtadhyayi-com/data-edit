इग् यो यणः स्थाने भूतो भावी वा तस्य संप्रसारणमित्येषा संज्ञा भवति। यज् — इष्टम्। वप् — उप्तम्। ग्रह — गृहीतम्। केचिदुभयथा सूत्रमिदं व्याचक्षते — वाक्यार्थः संज्ञी, वर्णश्चेति। इग्यण इति यो वाक्यार्थः स्थान्यादेशसम्बन्धलक्षणः स संप्रसारणसंज्ञो भवति, यण्स्थानिको य इग्वर्णः स संप्रसारणसंज्ञो भवतीति। तत्र विधौ वाक्यार्थ उपतिष्ठते। <<ष्यङः संप्रसारणम्>> [[६.१.१३]],<<वसोःसंप्रसारणम्>> [[६.४.१३१]] इति। अनुवादे वर्णः, <<संप्रसारणाच्च>>[[६.१.१०८]] इति। संख्यातानुदेशादिह न भवति — अदुहितरामिति। संप्रसारणप्रदेशाः — <<वसोः संप्रसारणम्>> [[६.४.१३१]] इत्येवमादयः॥