अतिदेशोऽयम्। गाङिति इङादेशो गृह्यते, न <<गाङ् गतौ>> इति,ङकारस्यानन्यार्थत्वात्। कुटादयोऽपि <<कुट कौटिल्ये>> इत्येतदारभ्य यावत् <<कुङ् शब्दे>> इति। एभ्यो गाङ्कुटादिभ्यः परेऽञ्णितः प्रत्यया ङितो भवन्ति, ङिद्वद् भवन्तीत्यर्थः। गाङ ः — अध्यगीष्ट, अध्यगीषाताम्, अध्यगीषत। कुटादिभ्यः — उत्कुटिता। उत्कुटितुम्। उत्कुटितव्यम्। उत्पुटिता। उत्पुटितुम्। उत्पुटितव्यम्। अञ्णिदिति किम्? उत्कोटयति। उच्चुकोट। उत्कोटकः। उत्कोटो वर्तते॥ व्यचेः कुटादित्वमनसीति वक्तव्यम्॥ विचिता। विचितुम्। विचितव्यम्। अनसीति किम्? उरुव्यचाः॥