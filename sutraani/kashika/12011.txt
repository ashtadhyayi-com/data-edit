हलन्ताद् इको झल् किदिति वर्तते। सन् इति निवृत्तम्। इगन्ताद् इक्समीपाद् हलः परौ झलादी लिङ्सिचावात्मनेपदेषु परतः कितौ भवतः। भित्सीष्ट। भुत्सीष्ट। सिचि खल्वपि — अभित्त। अबुद्ध। इक इत्येव — यक्षीष्ट। अयष्ट। संप्रसारणं हि स्यात्। आत्मनेपदेष्विति किम्? अस्राक्षीत्। अद्राक्षीत्। <<सृजिदृशोर्झल्यमकिति>> (६.१.५८) इत्यमागमो न स्यात्। हलन्तादित्येव — चेषीष्ट। अचेष्ट। गुणो न स्यात्। झल् इत्येव — वर्तिषीष्ट। अवर्तिष्ट। गुणो न स्यात्। लिङ्सिचाविति किम्? द्वेष्टा। द्वेक्ष्यते॥