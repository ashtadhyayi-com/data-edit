पूर्वेण योगद्वयेन कर्त्रभिप्रायक्रियाफलविवक्षायामात्मनेपदापवादः परस्मैपदं विहितम्, तस्य प्रतिषेधोऽयमुच्यते। यत् कर्त्रभिप्रायविषयमात्मनेपदम्, तदवस्थितमेव, न प्रतिषिध्यते। पा दमि आङ्यम आङ्यस परिमुह रुचि नृति वद वस इत्येतेभ्यो ण्यन्तेभ्यः परस्मैपदं न भवति। <<णिचश्च>> [[१.३.७४]] इत्यात्मनेपदं भवति। तत्र पिबतिर्निगरणार्थः। दमिप्रभृतयश्चित्तवत्कर्तृकाः। नृतिश्चलनार्थोऽपि। एषां परस्मैपदं न भवति। पा — पाययते। दमि — दमयते। आङ्यम — आयामयते। <<यमोऽपरिवेषणे>>  इति मित्संज्ञा प्रतिषिध्यते। आङ्यस — आयासयते। परिमुह — परिमोहयते। रुचि — रोचयते। नृति — नर्तयते। वद — वादयते। वस — वासयते॥ पादिषु धेट उपसंख्यानम्॥ धा॒पये॑ते॒ शिशु॒मेकं॑ समी॒ची (ऋ० १.९६.५)॥