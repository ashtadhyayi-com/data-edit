<<अधिरीश्वरे>> [[१.४.९७]] इति वक्ष्यति। प्रागेतस्मादवधेर्यानित ऊर्ध्वमनुक्रमिष्यामः निपातसंज्ञास्ते वेदितव्याः। वक्ष्यति <<चादयोऽसत्त्वे>> [[१.४.५७]] च वा ह अह। प्राग्वचनं संज्ञासमावेशार्थम्। गत्युपसर्गकर्मप्रवचनीयसंज्ञाभिस्सह निपातसंज्ञा समाविशति। रेफोच्चारणम् <<ईश्वरे तोसुन्कसुनौ>> [[३.४.१३]] इत्ययमवधिर्मा विज्ञायीति॥

रीश्वराद् वीश्वरान् मा भूत् कृन्मेजन्तः परोऽपि सः।

समासेष्वव्ययीभावो लौकिकं चातिवर्तते॥