प्रादयः क्रियायोग उपसर्गसंज्ञा भवन्ति। प्रणयति। परिणयति। प्रणायकः। परिणायकः। क्रियायोग इति किम्? प्रगतो नायकोऽस्माद् देशात् प्रनायको देशः॥ मरुच्छब्दस्य चोपसंख्यानं कर्तव्यम्॥ मरुद्भिर्दत्तो मरुत्तः। संज्ञाविधानसामर्थ्यादनजन्तत्वेऽपि <<अच उपसर्गात् तः>> [[७.४.४७]] इति तत्वं भवति ॥ श्रच्छब्दस्योपसंख्यानम्॥ <<आतश्चोपसर्गे>> [[३.३.१०६]] इत्यङ् भवति। श्रद्धा। उपसर्गप्रदेशाः — <<उपसर्गे घोः किः>> [[३.३.९२]] इत्येवमादयः॥