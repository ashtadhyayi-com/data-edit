पूर्व सदृश सम ऊनार्थ कलह निपुण मिश्र श्लक्ष्ण इत्येतैः सह तृतीयान्तं समस्यते, तत्पुरुषश्च समासो भवति। अस्मादेव वचनात् पूर्वादिभिर्योगे तृतीया भवति, हेतौ वा द्रष्टव्या। मासेन पूर्वः, मासपूर्वः। संवत्सरपूर्वः। सदृश — मातृसदृशः। पितृसदृशः। सम — मातृसमः। पितृसमः। ऊनार्थ — माषोनम्। कार्षापणोनम्। माषविकलम्। कार्षापण — विकलम्। कलह — असिकलहः। वाक्कलहः। निपुण — वाग्निपुणः। आचारनिपुणः। मिश्र — गुडमिश्रः। तिलमिश्रः। श्लक्ष्ण — आचारश्लक्ष्णः॥ पूर्वादिष्ववरस्योपसंख्यानम्॥ मासेनावरः, मासावरः। संवत्सरावरः॥