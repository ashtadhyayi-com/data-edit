पैल इत्येवमादिभ्यश्च युवप्रत्ययस्य लुग् भवति। <<पीलाया वा>> [[४.१.११८]] इत्यण्। तस्माद् <<अणो द्व्यचः>> [[४.१.१५६]] इति फिञ्, तस्य लुक्। पैलः पिता। पैलः पुत्रः। अन्ये पैलादय इञन्तास्तेभ्य <<इञःप्राचाम्>>[[२.४.६०]]इति लुकि सिद्धेऽप्रागर्थः पाठः॥ पैल। शालङ्कि। सात्यकि। सात्यकामि। दैवि। औदमज्जि। औदव्रजि। औदमेघि। औदबुद्धि। दैवस्थानि। पैङ्गलायनि। राणायनि। रौहक्षिति। भौलिङ्गि। औद्गाहमानि। औज्जिहानि। तद्राजाच्चाणः (ग०सू० २१)। आकृतिगणोऽयम्॥