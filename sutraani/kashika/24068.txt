तिकादिभ्यः कितवादिभ्यश्च द्वन्द्वे गोत्रप्रत्ययस्य बहुषु लुग् भवति। तैकायनयश्च कैतवायनयश्च। <<तिकादिभ्यः फिञ्>>[[४.१.१५४]]। तस्य लुक्। तिककितवाः। वाङ्खरयश्च भाण्डीरथयश्च। <<अत इञ्>> [[४.१.९५]]। तस्य लुक्। वङ्खरभण्डीरथाः। औपकायनाश्च लामकायनाश्च। <<नडादिभ्यःफक्>> [[४.१.९९]]। तस्य लुक्। उपकलमकाः। पाफकयश्च नारकयश्च। <<अत इञ्>> [[४.१.९५]]। तस्य लुक्। पफकनरकाः। बाकनखयश्च श्वागुदपरिणद्धयश्च।  <<अत इञ्>>[[४.१.९५]]। तस्य लुक्। बकनखश्वगुदपरिणद्धाः। उब्जशब्दाद् <<अत इञ्>> [[४.१.९५]]। ककुभशब्दात् <<शिवादिभ्योऽण्>> [[४.१.११२]]। तयोर्लुक्। औब्जयश्च काकुभाश्च उब्जककुभाः। लाङ्कयश्च शान्तमुखयश्च। <<अत इञ्>>  [[४.१.९५]]। तस्य  लुक्। लङ्कशान्तमुखाः। उरसशब्दस्तिकादिषु पठ्यते, ततःफिञ्। लङ्कटशब्दादिञ्। तयोर्लुक्। औरसायनयश्च लाङ्कटयश्च, उरसलङ्कटाः। भ्राष्टकयश्च कापिष्ठलयश्च। <<अत इञ्>>[[४.१.९५]]। तस्य लुक्। भ्रष्टककपिष्ठलाः। कार्ष्णाजिनयश्च कार्ष्णसुन्दरयश्च। <<अत इञ्>> [[४.१.९५]]। तस्य लुक्। कृष्णाजिनकृष्णसुन्दराः। आग्निवेश्यश्च दासेरकयश्च। अग्निवेशशब्दाद् <<गर्गादिभ्यो यञ्>> [[४.१.१०५]]। दासेरकशब्दाद् <<अत इञ्>> [[४.१.९५]]। तयोर्लुक्। अग्निवेशदासेरकाः॥