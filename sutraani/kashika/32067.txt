छन्दसि उपसर्ग सुपीत्यनुवर्तते। <<जन जनने>>  <<जनी प्रादुर्भावे>> द्वयोरपि ग्रहणम्। तथा <<षणु दाने>> , <<वन षण संभक्तौ>>  द्वयोरपि ग्रहणम्। जनादिभ्यो धातुभ्यः सुबन्त उपपदे छन्दसि विषये विट् प्रत्ययो भवति। टकारः सामान्यग्रहणाविघातार्थो <<वेरपृक्तस्य>> (६.१.६७.)  इति, विशेषणार्थश्च <<विड्वनोरनुनासिकस्यात्>> (६.४.४१.) इति। अ॒ब्जाः। गो॒जाः(ऋ० ४.४०.५)। सन — गो॒षा इ॑न्द्रो नृ॒षा अ॑सि (ऋ० ९.२.१०)।  खन — बिस॒खाः (ऋ०६.६१.२)। कूपखाः। क्रम — द॑धि॒क्राः(ऋ० ४.३८.१०)। गम — अग्रे॒गा  ने॑तृ॒णाम् (तै०सं० १.३.६.१)॥