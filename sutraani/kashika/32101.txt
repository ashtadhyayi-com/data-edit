अन्येष्वप्युपपदेषु कारकेषु जनेर्डप्रत्ययो दृश्यते। सप्तम्यामित्युक्तमसप्तम्यामपि दृश्यते। न जायत इत्यजः। द्विर्जाता द्विजाः। <<पञ्चम्यामजातौ>> [[३.२.९८]] इत्युक्तम्,जातावपि दृश्यते।  ब्राह्मणजो धर्मः। क्षत्रियजं युद्धम्। <<उपसर्गे च संज्ञायाम्>> [[३.२.९९]] इत्युक्तम् , असंज्ञायामपि दृश्यते।  अभिजाः। परिजाः केशाः। <<अनौ कर्मणि>>[[३.२.१००]] इत्युक्तमकर्मण्यपि दृश्यते। अनुजातःअनुजः। अपिशब्दः सर्वोपाधिव्यभिचारार्थः। तेन धात्वन्तरादपि भवति, कारकान्तरेऽपि। परितः खाता परिखा। आखा॥