क्तादित्येव। बहुव्रीहिर्योऽन्तोदात्तः, तस्मात् स्त्रियां ङीष् प्रत्ययो भवति। स्वाङ्गपूर्वपदो बहुव्रीहिरिहोदाहरणम्। <<अस्वाङ्गपूर्वपदाद्०>>  [[४.१.५३]] विकल्पं वक्ष्यति। शङ्खभिन्नी। ऊरुभिन्नी। गलोत्कृत्ती। केशलूनी। बहुव्रीहेरिति किम्? पादपतिता॥ अन्तोदात्ताज् जातप्रतिषेधः॥ दन्तजाता, स्तनजाता॥ पाणिगृहीत्यादीनामर्थविशेषे॥ पाणिगृहीती भार्या। यस्यास्तु कथंचित् पाणिर्गृह्यते पाणिगृहीता सा भवति॥ अबहुनञ्सुकालसुखादिपूर्वादिति वक्तव्यम्॥ बहुकृता। नञ् — अकृता। सु — सुकृता। काल — मासजाता। संवत्सरजाता। सुखादिः — सुखजाता। दुःखजाता। <<जातिकालसुखादिभ्योऽनाच्छादनात्०>> [[६.२.१७०]] इत्येवमादिना बहुव्रीहेरन्तोदात्तत्वम् ॥