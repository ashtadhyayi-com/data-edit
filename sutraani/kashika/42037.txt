तस्येति षष्ठीसमर्थात् समूह इत्येतस्मिन्नर्थे यथाविहितं प्रत्ययो भवति। किमिहोदाहरणम्? चित्तवदाद्युदात्तमगोत्रम् यस्य च नान्यत् प्रतिपदं ग्रहणम्। अचित्ताट् ठकं [[४.२.४७]] वक्ष्यति, <<अनुदात्तादेरञ्>> [[४.२.४४]] गोत्राद् वुञ् [[४.२.३९]] प्रतिपदं च <<केदाराद् यञ् च>>[[४.२.४०]] इत्येवमादि, तत्परिहारेणात्रोदाहरणं द्रष्टव्यम्। काकानां समूहः काकम्। बाकम्। <<इनित्रकट्यचश्च>> [[४.२.५१]] इति यावत् समूहाधिकारः॥ गुणादिभ्यो ग्रामज् वक्तव्यः॥ गुणग्रामः। करणग्रामः॥ गुण। करण। तत्त्व। शब्द। इन्द्रिय। आकृतिगणः॥