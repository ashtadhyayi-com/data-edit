बहुव्रीहाविति न स्वर्यते। सामान्येन विधानम्। ऋक्  पुर् अप् धुर् पथिन् इत्येवमन्तानां समासानामकारः प्रत्ययो भवति समासान्तोऽक्षे न । सामर्थ्याद् धुर एतद्विशेषणम् ऋगादीनां न भवति। अक्षसंबन्धिनी या धूस्तदन्तस्य न भवति। अनृचः। बह्वृचः। अर्धर्चः। पुर् — ललाटपुरम्। नान्दीपुरम्। अप् — द्वीपम्। अन्तरीपम्। समीपम्। धुर् — राजधुरा। महाधुरः। पथिन् — स्थलपथः। जलपथः। अनक्ष इति किम्? अक्षस्य धूः अक्षधूः। दृढधूरक्षः। अनृचो माणवके ज्ञेयः, बह्वृचश्चरणाख्यायाम् (महाभाष्य २.४४४)। अनृचो माणवकः। बह्वृचो ब्राह्मणः। अनृक्कं साम, बह्वृक्कं  सूक्तमित्यत्र न भवति॥