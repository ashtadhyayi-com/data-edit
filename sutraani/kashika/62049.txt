क्ते  कर्मणीति वर्तते। कर्मवाचिनि क्तान्त उत्तरपदे गतिरनन्तरः पूर्वपदं प्रकृतिस्वरं भवति। प्रकृ॑तः। प्रहृ॑तः। अनन्तर इति किम् ? अ॒भ्युद्धृ॑तः। स॒मुद्धृ॑तः। स॒मु॒दाहृ॑तः। व्यवहितस्य गतेरयं स्वरो न भवति। अनन्तरे पुनरिष्यते। कारकपूर्वस्य तु सतिशिष्टत्वात् थाथादिस्वरः [[६.२.१४४]] एव भवति — दू॒रा॒दा॒ग॒त इति। अनन्तरग्रहणसामर्थ्यादेव <<कृद्ग्रहणे गतिकारकपूर्वस्यापि०>> (परि० २८) इत्येतद् नाश्रीयते। कर्मणीत्येवप्॒रकृ॒तः कटं देवदत्तः। थाथादिस्वरापवादो योगः॥