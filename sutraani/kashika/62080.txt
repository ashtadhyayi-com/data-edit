उपमानवाचि पूर्वपदं शब्दार्थप्रकृतावेव णिनन्त उत्तरपद आद्युदात्तं भवति। उपमानं नियम्यते। उष्ट्र॑क्रोशी। ध्वाङ्क्ष॑रावी। खर॑नादी। उपमानग्रहणमस्य पूर्वस्य च योगस्य विषयविभागार्थम्। शब्दार्थप्रकृताविति किम्? वृ॒क॒व॒ञ्ची। वृ॒क॒प्॒रेक्षी। प्रकृतिग्रहणं किम्? प्रकृतिरेव यत्रोपसर्गनिरपेक्षा शब्दार्था भवति, तत्रैव यथा स्यात्। इह मा भूत् — ग॒र्द॒भो॒च्चा॒री, को॒कि॒ला॒भि॒व्या॒हा॒री इति। एवकारकरणमुपमानावधारणार्थम्। शब्दार्थप्रकृतौ त्वनुपमानमुपमानं चाद्युदात्तं भवति। सिंह॑विनर्दी। पुष्क॑लजल्पी॥