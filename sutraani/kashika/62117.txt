सोरुत्तरं मनन्तमसन्तं च बहुव्रीहौ समास आद्युदात्तं भवति लोमोषसी वर्जयित्वा। सु॒कर्मा॑। सु॒धर्मा॑। सु॒प्रथि॑मा। असन्तम् — सु॒पयाः॑। सु॒यशाः॑. सु॒स्रोताः॑। सु॒स्रत्। सु॒ध्वत्। सोरिति किम्? कृ॒तक॑र्मा। कृ॒तय॑शाः। मनसी इति किम् ? सु॒रा॒जा। सु॒त॒क्षा। अलोमोषसी इति किम् ? सु॒लो॒मा। सू॒षाः। <<अनिनस्मन्ग्रहणान्यर्थवता चानर्थकेन च०>> इत्यनर्थकयोरपि मनसोरिह ग्रहणम्। <<नञ्सुभ्याम्>> [[६.२.१७२]] इत्यस्यायमपवादः। कपि तु परत्वात् <<कपि पूर्वम्>> [[६.२.१७३]] इत्येतद् भवति। सु॒क॒र्मकः॑। सु॒स्रो॒तस्कः॑॥