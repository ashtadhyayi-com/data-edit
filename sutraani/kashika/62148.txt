संज्ञायामिति वर्तते, क्त इति च। संज्ञायां विषय आशिषि गम्यमानायां कारकादुत्तरयोर्दत्तश्रुतयोरेव क्त ान्तयोरन्त उदात्तो भवति। देवा एनं देयासुर्दे॒व॒द॒त्तः। विष्णुरेनं श्रुयाद् वि॒ष्णुु॒श्रु॒तः। कारकादिति किम्? कारकाद् नियमो मा भूत्। सं॒भू॒तो रामायणः। दत्तश्रुतयोरिति किम्? दे॒वपा॑लितः। एतस्माद् नियमादत्र <<संज्ञायामनाचितादीनाम्>> [[६.२.१४६]] इत्यन्तोदात्तत्वं न भवति। <<तृतीया कर्मणि>> [[६.२.४८]] इत्येवात्र भवति। एवकारकरणं किम्? कारकावधारणं यथा स्याद्, दत्तश्रुतावधारणं मा भूत्। अकारकादपि दत्तश्रुतयोरन्त उदात्तो भवति। सं॒श्रु॒तः। वि॒श्र्ाुतः। आशिषीति किम्? अनाशिषि नियमो मा भूत्। देवैः खाता दे॒व॒खा॒ता। कारकाद् दत्तश्रुतयोराशिष्येवेत्येवमत्र नियम इष्यते। तेनाहतो नदति दे॒वद॑त्त इत्यत्र न भवति। देवदत्त इति कस्यचित् शङ्खस्य नाम। तत्र <<तृतीया कर्मणि>>[[६.२.४८]] इति पूर्वपदप्रकृतिस्वरत्वमेव भवति॥