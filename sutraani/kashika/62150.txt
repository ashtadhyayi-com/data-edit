अनप्रत्ययान्तमुत्तरपदं भाववचनं कर्मवचनं च कारकात् परमन्तोदात्तं भवति। ओ॒द॒न॒भो॒ज॒नं सुखम्। प॒यः॒पा॒नं सुखम्। च॒न्द॒न॒पि्॒रय॒ङ्गु॒का॒ले॒प॒नं सुखम्। कर्मवचनरा॒ज॒भो॒ज॒नाः शालयः। रा॒जा॒च्छा॒द॒नानि॑ वासांसि। <<कर्मणि च येन संस्पर्शात् कर्तुः शरीरसुखम्>>[[३.३.११६]] इत्ययं योग उभयथा वर्ण्यते — कर्मण्युपपदे भावे ल्युड् भवति, कर्मण्यभिधेये ल्युड् भवतीति। तत्र पूर्वस्मिन् सूत्रार्थे भाववचनोदाहरणानि, उत्तरत्र कर्मवचनोदाहरणानि। अन इति किम्? ह॒स्त॒हा॒र्य॑मुदश्वित्। भावकर्मवचन इति किम्? द॒न्त॒धाव॑नम्। करणे ल्युट्। कारकादित्येव — नि॒दर्श॑नम्। अ॒व॒लेख॑नम्। सर्वेषु प्रत्युदाहरणेषु प्रकृतिस्वरो भवति॥