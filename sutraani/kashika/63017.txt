घसंज्ञके प्रत्यये कालशब्दे तनप्रत्यये च परतः कालनाम्न उत्तरस्याः सप्तम्या विभाषालुग् भवति। घ — पूर्वाह्णेतरे, पूर्वाह्णतरे। पूर्वाह्णेतमे, पूर्वाह्णतमे। काल — पूर्वाह्णेकाले, पूर्वाह्णकाले। तन — पूर्वाह्णेतने, पूर्वाह्णतने। कालनाम्न इति किम् ? शुक्लतरे। शुक्लतमे। हलदन्तादित्येव — रात्रितरायाम्। <<उत्तरपदाधिकारे प्रत्ययग्रहणे तदन्तविधिर्नेष्यते>> (परि॰ २५) <<हृदयस्य हृल्लेख॰>> [[६.३.५०]] इति लेखग्रहणाद् लिङ्गात्। तेन घतनग्रहणे तदन्तग्रहणं न भवति। काल इति न स्वरूपग्रहणम्॥