शे प्रत्यये परतो मुचादीनां नुमागमो भवति। मृच्ऌ — मुञ्चति। लुप्ऌ — लुम्पति। विद्ऌ — विन्दति। लिपि — लिम्पति। सिच् — सिञ्चति। कृती — कृन्तति। खिद — खिन्दति। पिश — पिंशति। श इति किम्? मोक्ता। मोक्तुम्। मोक्तव्यम्। मुचादीनामिति किम्? तुदति। नुदति॥ शे तृम्फादीनामुपसंख्यानं कर्तव्यम्॥ के पुनस्तृम्फादयः? <<तृफ तृम्फ तृप्तौ>>,<<दृफ दृम्फ उत्क्लेशे>>, <<गुफ गुम्फ ग्रन्थे>>, <<उभ उम्भ पूरणे>>,<<शुभ शुम्भ शोभार्थे, इत्यत्र ये सानुषङ्गास्तृम्फादयः, तेषाम् ‘अनिदितां हल उपधायाः क्ङिति>>[[६.४.२४]] इत्यनुनासिकलोपे कृते नुम् विधीयते, स च विधानसमार्थ्याद् न लुप्यते। तृम्फति। दृम्फति। गुम्फति। उम्भति। शुम्भति। ये तु निरनुषङ्गास्तेषां तृफति, दृफति, गुफति, उभति, शुभतीत्येवं भवति॥