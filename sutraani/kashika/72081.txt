आकारस्य ङिदवयवस्य अकारान्ताद् अङ्गादुत्तरस्य सार्वधातुकस्येय् इत्ययमादेशो भवति। पचेते। पचेथे। पचेताम्। पचेथाम्। यजेते। यजेथे। यजेताम्। यजेथाम्। <<सार्वधातुकमपित्>> [[१.२.४]] इत्यत्र न ङितीव ङिद्वद् इत्येवमङ्गीक्रियते, अपि तु ङित इव ङिद्वदिति। पूर्वसूत्र एव उच्चुकुटिषतीति प्रसिद्धये तथाङ्गीकरणम्। यदि गाङ्कुटादिसूत्रे [[१.२.१]] ङित इव ङिद्वद्भवतीत्येवमङ्गीक्रियते, तदा <<अनुदात्तङित आत्मनेपदम्>> [[१.३.१२]] इत्यात्मनेपदं प्राप्नोतीति। आत इति किम्? पचन्ति। यजन्ति। पचन्ते। यजन्ते। ङित इति किम्? पचावहै, पचामहै। अत इत्येव — चिन्वाते। सुन्वाते। तपरकरणं किम्? मिमाते। मिमाथे॥