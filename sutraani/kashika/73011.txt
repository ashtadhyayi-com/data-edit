अवयववाचिन उत्तरस्य ऋतुवाचिन उत्तरपदस्याचामादेरचो वृद्धिर्भवति तद्धिते ञिति णिति किति च परतः। पूर्ववार्षिकम्। पूर्वहैमनम्। अपरवार्षिकम्। अपरहैमनम्। पूर्वं वर्षाणामपरं वर्षाणामित्येकदेशिसमासः [[२.२.१]]। <<तत्र भवः>> [[४.३.५३]] इत्येतस्मिन्नर्थे <<वर्षाभ्यष्ठक्>> [[४.३.१८]], <<हेमन्ताच्च>>, <<सर्वत्राण् च तलोपश्च>> (४.३.२१,२२) इत्यण् प्रत्ययः, तत्र ऋतोर्वृद्धिमद्विधाववयवानाम् (महाभाष्य १.१८६) इति तदन्तविधिः। अवयवादिति किम्? पूर्वासु वर्षासु भवं पौर्ववर्षिकम्। <<कलाट् ठञ्>> [[४.३.११]] इति ठञ्। अवयवपूर्वस्यैव तदन्तविधिर्नान्यस्य॥