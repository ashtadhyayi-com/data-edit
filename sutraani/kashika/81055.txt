आम उत्तरमेकपदान्तरमामन्त्रितान्तमनन्तिके नानुदात्तं भवति। आम् पचसि देव॑द॒त्त३। आम् भो॒ देव॑द॒त्त३। भो इत्यामन्त्रितान्तमपि <<नामन्त्रिते समानाधिकरणे सामान्यवचनम्>> [[८.१.७३]] इति नाविद्यमानवद् भवति। आम इति किम्? शाकं पचसि दे॒व॒द॒त्त३। एकान्तरमिति किम्? आम् प्रपचसि दे॒व॒द॒त्त३। आमन्त्रितमिति किम्? आम् देवदत्तः प॒च॒ति॒। अनन्तिक इति किम्? आम् पचसि दे॒व॒द॒त्त॒। आम एकान्तरमामन्त्रितं यत् तस्य एकश्रुतेरनुदात्तस्य च प्रतिषेध इष्यते। तदुभयमनेन क्रियत इति केचिदाहुः। प्लुतोदात्तः पुनरसिद्धत्वाद् न प्रतिषिध्यते। अपरेषां दर्शनम् — अनन्तिक इत्यनेन यद् न दूरं न सन्निकृष्टं तत् परिगृह्यते, तेनास्मिन्नेकश्रेतुः। प्राप्तिरेव नास्ति, प्लुतोदात्तोऽपि नोदाहर्तव्य इति॥