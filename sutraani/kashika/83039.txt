अपदादाविति वर्तते। इण उत्तरस्य विसर्जनीयस्य षकारादेशो भवति कुप्वोरपदाद्योः परतः। पाशकल्पककाम्येषु। पाश — सर्पिष्पाशम्। यजुष्पाशम्। कल्प — सर्पिष्कल्पम्। यजुष्कल्पम्। क — सर्पिष्कम्। यजुष्कम्। काम्य — सर्पिष्काम्यति। यजुष्काम्यति। अपदादावित्येव — अग्निःकरोति। वायुः करोति । अग्निः पचति। वायुः पचति। कुप्वोरित्येवसर्पिस्ते। यजुस्ते। इत उत्तरं स इति, इणः ष इति च वर्तते। तत्रेणः परो यो विसर्जनीयस्तस्य षकारो भवति, अन्यस्य सकारो भवति॥