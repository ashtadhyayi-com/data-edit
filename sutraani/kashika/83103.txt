युष्मत् तत् ततक्षुस् इत्येतेषु तकारादिषु परतः सकारस्य मूर्धन्यादेशो भवति, स चेत् सकारोऽन्तःपादं भवति। युष्मदादेशास्त्वम्, त्वाम्, ते, तव। अग्निष्ट्वं  नामासीत्। त्वा — अग्निष्ट्वा वर्धयामसि। ते — अग्निष्टे विश्वमानय। तव — अ॒प्स्व॑ग्ने॒ सधि॒ष्टव॒ (ऋ० ८.४३.९)। तत् — अ॒ग्निष्टद्विश्व॒मापृ॑णाति (ऋ० १०.२.४)। ततक्षुस् — द्यावा॑पृथि॒वी नि॑ष्टत॒क्षुः (ऋ० १०.३१.७)। अन्तःपादमिति किम् ? यन्म॑ आ॒त्मनो॑ मि॒न्दाभू॑द॒ग्निस्तत्पुन॒राहा॑र्जा॒तवे॑दा॒ विच॑र्षणिः (तै०सं० ३.२.५.४)॥