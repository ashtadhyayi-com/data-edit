अडभ्यासव्यवायेऽपीत्युक्तम् । संचस्कार । कात्पूर्व इत्यादि भाष्ये प्रत्याख्यातम् । तथाहि । पूर्वं धातुरूपसर्गेण युज्यते । अन्तरङ्गत्वात्सुट् । ततो द्वित्वम् । एवं च ऋतश्च संयोगादेर्गुणः <{SK2389}> संचस्करतुः । कृसृभृ - <{SK2293}> इति सूत्रे ऋतो भारद्वाजस्य <{SK2296}> इति सूत्रे च ।<!कृञोऽसुट इति वक्तव्यम् !> (वार्तिकम्) ॥ तेन ससुट्कात्परस्येट् । संचस्करिथ । संचस्करिव । गुणोर्ति - <{SK2380}> इति सूत्रे नित्यं छन्दसि <{SK3587}> इति सूत्रान्नित्यमत्यनुवर्तते । नित्यं यः संयोगादिस्तस्येत्यर्थात्सुटि गुणो न । संस्क्रियात् । ऋतश्च संयोगादेः -  <{SK2526}> इति लिङ्सिचोर्नेट् । एकाच उपदेशे <{SK2276}> इति सूत्रादुपदेश इत्यनुवर्त्य उपदेशे यः संयोगादिरिति व्याख्यानात् । संस्कृषीष्ट । समस्कृत । समस्कृषाताम् ॥