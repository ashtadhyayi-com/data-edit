द्वितीयैकवचनान्तयोस्त्वा मा इत्यादेशौ स्तः॥  
श्रीशस्तवाऽवतु मापीह दत्तात्ते मेऽपि शर्म सः। 
स्वामी ते मेऽपि स हरिः पातु वामपि नौ विभुः॥ 
सुखं वां नौ ददात्वीशः पतिर्वामपि नौ हरिः। 
सोऽव्याद्वो नः शिवं वो नो दद्यात् सेव्योऽत्र वः स नः॥ 
<<एकवाक्ये युष्मदस्मदादेशा वक्तव्याः>> (वार्त्तिकम्) । एकतिङ् वाक्यम्। ओदनं पच तव भविष्यति। <<एते वान्नावादयोऽनन्वादेशे वा वक्तव्याः>> (वार्त्तिकम्)। अन्वादेशे तु नित्यं स्युः। धाता ते भक्तोऽस्ति, धाता तव भक्तोऽस्ति वा। तस्मै ते नम इत्येव॥ सुपात्, सुपाद्॥ सुपदौ॥