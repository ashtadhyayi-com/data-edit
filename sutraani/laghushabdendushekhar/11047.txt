<<मिदचोऽन्त्यात्परः>> । अयं बाध्यसामान्यचिन्तया स्थानेयोगत्वप्रत्ययपरत्वयोरपवादः । 'तृणह' इति निर्देशात् । <w>निर्धारणे इति</w> । यस्य समुदायस्य मिद्विहितस्तस्याचां मध्ये इत्यर्थः । सौत्रमेकवचनमिति भावः । <w>तस्यैवेति</w> । यस्य विहितस्तस्यैवेत्यर्थः । अत एव <hl>समुदायभक्तो नोत्सहतेऽवयवस्येगन्ततां विहन्तुम्</hl> इति भाष्यं सङ्गच्छते। <w>अन्तावयव</w> इति । पूर्वसूत्रात्समस्तमप्यन्तपदमेकदेशे स्वरितत्वप्रतिज्ञाबलादनुवर्तते इति भावः । 'मुञ्चती'त्यादिविषये तु फलाभावादयोग्यत्वाच्चान्तावयव इत्यंशाप्रवृत्तिः ।