<w>ह्रस्वग्रहणमिति</w> । ह्रस्वपदघटितग्रहणमित्यर्थः । <w>अतन्त्रमिति</w> । स्वशास्त्रसङ्केतितरूपेणाबोधकमित्यर्थः । किन्त्वर्धमात्रारूपार्थबोधकमिति भावः । एवञ्च — दीर्घादिष्वप्यर्धमात्रैवोदात्ता । इत आरभ्य नवसूत्र्या <<अ अ>> [[8.4.68]] इत्यतः प्रागुत्कर्षेणास्य त्रिपाद्यामपि प्रवृत्तिः । सर्वञ्चेदं भाष्ये स्पष्टम् । <hl>अर्धमुदात्तम्</hl>इति वृत्तिस्तु — सत्या सत्यभामेतिवद् व्याख्येया । उत्तरार्धमित्यस्य चार्धमात्रातोऽवशिष्ट उत्तरो भाग इत्यर्थः । वेदे तु यथाप्रयोगं प्रातिशाख्यादस्माच्च व्यवस्था ।
<w>तस्य चेति</w> । अनुदात्तस्येत्यर्थः । उदात्तेति । उदात्तस्वरितयोः परत्वे सतीत्यर्थः । तयोः परत्वञ्चोपस्थितानुदात्तोपेक्षयैव । अन्यत्र — उदात्तस्वरितयोः परत्वाभावे । प्रातिशाख्ये इति । लोके त्वनुदात्त एवेति भावः ।
ह्रस्वस्वरितमुदाहरति — <w>क्वेति</w> । <<किमोऽत्>> ([[5.3.12]])  इत्यतः , <<क्वाति>> [[7.2.105]] इति कादेशे <<तित्स्वरितम्>> [[6.1.185]] इति स्वरितः । दीर्घं तमुदाहरति — <w>रथानामिति</w> । <w>येऽरा</w> इति । <<स्वरितो वाऽनुदात्ते पदादौ>> [[8.2.6]] इत्येकारः स्वरितः । <<नोदात्तस्वरितोदयम्>> [[8.4.67]] इति निषेधस्तु - <<उदात्तादनुदात्तस्य स्वरित>> [[8.4.66]] इत्यस्यैवानन्तरस्येति न्यायात् । स्वरितपरमुदाहरति — <w>शतचक्रमिति</w> । अहेरित्यर्थेऽह्यः । वृत्रस्येत्यर्थः । <!छन्दसि वा वचनं प्राङ् णौ चङ्युपधायाः!> इति वचनाद् गुणाभावः । <<उदात्तस्वरितयो:>> [[8.2.4]] इति स्वरितः । <<उदात्तयणो हल्पूर्वाद्>> [[6.1.174]] इति तु न, छान्दसत्वात् । यच्छब्दः <<फिषोऽन्त>> (<a target='_blank' href='https://ashtadhyayi.com/fit/#id=1.1'>फिट्-१.१</a>) इत्यन्तोदात्तस्तदेकादेशश्च वा स्वरितः । <w>स इति</w> । उदात्तादिह्रस्वादिसञ्ज्ञक इत्यर्थः ।