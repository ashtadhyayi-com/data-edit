चो विद्ध्यर्थः । ध्वनितञ्चेदं <qt>एओङ्</qt> सूत्रे भाष्ये तदाह - <w>द्वे वा स्त इति</w> । सूत्रकृता शाकल्यमते सर्वत्र द्वित्वाभावोक्तेरिति भावः । अवसाने द्वित्वसिद्धयेऽनचीति प्रसज्यप्रतिषेधस्तदाह - <w>न त्वचीति</w> । इदं द्वित्वं षाष्ठद्वित्ववद् द्विःप्रयोग एव । (<<यरोऽनुनासिकेऽनुनासिको वा>> [[8.4.45]]) यर इत्यादेरध्याहृतोच्चारणक्रियानिरूपितकर्मषष्ठीत्वस्यौचित्यात् । <w>इति धस्येति</w> । न तु द्वित्वे पूर्वधस्थाने जश्त्वनिष्पन्नदस्यापि <hl>लक्ष्ये लक्षणम्</hl> इति न्यायात् । विकारान्यत्वेन न लक्ष्यभेद इत्यन्यत्र प्रपञ्चितम् ॥