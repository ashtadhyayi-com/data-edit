<w>वा यमीति</w> । <<झयो होऽन्यतरस्याम्>> [[८.४.६२]] इत्यतो "अन्यतरस्याम्" इत्यनुवृत्तेरिति भावः । <<दीर्घादाचार्याणाम्>> [[८.४.५२]] इत्युत्तरम् <<अनुस्वारस्य ययि परसवर्णः>> [[८.४.५८]], <<वा पदान्तस्य>> [[८.४.५९]], <<तोर्लि>> [[८.४.६०]], <<उदः स्थास्तम्भोः पूर्वस्य>> [[८.४.६१]], <<झयो होन्यतरस्याम्>> [[८.४.६२]], <<शश्छोऽटि>> [[८.४.६३]] - इति षट्सूत्रीपाठोत्तरं <<झलां जश् झशि>> [[८.४.५३]], <<अभ्यासे चर्च>> [[८.४.५४]], <<खरि च>> [[८.४.५५]], <<वाऽवसाने>> [[८.४.५६]], <<अणोऽप्रगृह्यस्यानुनासिकः>> [[८.४.५७]] - इति पञ्चसूत्र्याः पाठ इति भाष्यसम्मताष्टाध्यायीपाठे तु <<वाऽवसाने>> [[८.४.५६]] इत्यतोऽनुवृत्तिर्बोद्ध्या । स्पष्टञ्चास्य वैकल्पिकत्वं लण्सूत्रे भाष्ये । <w>आदित्य इति</w> । आदित्यशब्दाच्छेषार्थण्यन्ताद्देवतार्थे ण्यः । <<यस्येति च>> [[६.४.१४८]] इत्यल्लोपेऽनेन यलोपः । <<आपत्यस्य च तद्धितेऽनाति>> [[६.४.१५१]] इति तु न । आपत्यत्वाभावात् । हल इति किम् ? <qt>शय्या</qt> । यमामिति किम् ? <qt>आर्ध्नोत्</qt> । यमीति किम् ? <qt>रामाभ्याम्</qt> ॥