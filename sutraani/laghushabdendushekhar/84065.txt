<w>झरो झ</w> । <<झयो होऽन्यतरस्यां>> [[८.४.६२]] इत्यतो <<वाऽवसाने>> [[८.४.५६]] इत्यतो वा विकल्पोऽनुवर्त्तते । हयवरट्सूत्रशेषे भाष्ये स्पष्टमिदम्। <w>लोपे इति</w> । ऋधधातोर्झर इति भावः । <w>असतीति</w> । द्वित्वाभाव इत्यनुकृष्यते । <w>त्रिधमिति</w> । त्रिधकारत्वं प्रक्रियाभिप्रायेण । न च द्वित्वभिन्ने पूर्वत्र कर्त्तव्ये परमसिद्धमित्यर्थकेन <!पूर्वत्रासिद्धीयमद्वित्वे!> (वा० [[८.२.१]]) इत्यनेन धातुधकारस्य जश्त्वे दस्य द्वित्वमितीदमयुक्तमिति वाच्यम् । फले विशेषाभावेन तदनादरणात् । न ह्यत्र जश्त्वात्पूर्वमनन्तरं वा द्वित्वे रूपे विशेषोऽस्ति, तदनन्तरञ्जश्त्वप्रवृत्तेस्तस्य परिभाषात्वेन फलविशेषे एव प्रवृत्तेरित्यन्यत्र विस्तरः । <w>पञ्चमीति</w> । विनिगमकाभावादिति भावः । अत एवास्य वैकल्पिकत्वम् ॥