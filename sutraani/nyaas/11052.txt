अल्ग्रहणमन्त्यस्य विशेषणम्, नादेशस्य; अन्यथा ह्रलन्त्यस्येत्येवं ब्राऊयात्। आदेशः पुनरत्रैकाल्लभ्यते। अन्यस्य <<अनेकाल्शित्सर्वस्य>> [[1.1.55]]  इति सर्वादेशतां वक्ष्यति। `षष्ठीनिर्दिष्टस्य` इति। सामान्यवचनेऽपि `षष्ठी स्थानेयोगा` (1।149) इत्यधिकारात् स्थानषष्ठआ निर्दिष्टस्येति वेदितव्यम्; अन्यथा टित्किन्मितोऽप्यवयवसम्बन्धषष्ठीनिर्दिष्टा विधीयमाना अन्त्यस्य स्युः। `इद् गोण्याः`  [[1.2.50]]  इति। येयं षष्ठी सान्त्यमलं नीयते- अन्त्यस्याल इत्त्वमिति। `पञ्चगोणिः` इति।पञ्चभिर्गोणीभिः क्रीत इति <<तद्धितार्थोत्तरपदसमाहारे च>> [[2.1.51]]  इति समासः। <<तेन क्रीतम्>> [[5.1.37]]  इति <<प्राग्वहतेष्ठक्>> [[4.4.1]]  `अध्यर्धपूर्वद्विगोर्लुगसंज्ञा-याम्`  [[5.1.28]]  इति तस्य लुक्। यद्यलोऽन्त्यस्य षष्ठीनिर्दिष्टस्यादेशो भवति,<<इदोऽय् पुंसि>> [[7.2.111]]  इत्यतः `इदः` इत्यनुवृत्तेः <<हलि लोपः>> [[7.2.113]] विधीयमान इद्रूपस्य योऽन्त्यस्तस्य स्यात्। तथा च - आभ्यामिति न सिध्येत्, नैष दोषः; `नानार्थकेऽलोऽन्त्यविधिरनभ्यासविकारेषु` (व्या।प।62) इति परिभाषया न भविष्यति॥