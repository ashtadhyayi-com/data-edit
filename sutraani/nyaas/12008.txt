`रुदिर् अश्रुविमोचने` (धातुपाठः-1067), `विद ज्ञाने` (धातुपाठः-1064), `मुष स्तेये` (धातुपाठः-1530), `ग्रह उपादाने` (धातुपाठः-1533), `ञिष्वप् शये (धातुपाठः- 1068) `प्रच्छ ज्ञीप्सायाम्` (धातुपाठः-1413)। `ग्रहेर्विध्यर्थमेव` इति। `न क्त्वा सेट`  [[1.2.18]]  इति प्रतिषिद्धस्य कित्त्वस्य पुनर्विधिर्यथा स्यात्। `स्वपिर्विध्यर्थमेव` इत्यादि। `सन्नर्थम्` इति। अथ क्त्वार्थं वचनं कस्मान्न भवतीत्याह -  `किदेव हि क्त्वा` स्वपिप्रच्छयोर्हि `एकाच उपदेशेऽनुदात्तात्`  [[7.2.10]]  इतीट्प्रतिषेधात् क्त्वा सेड् न भवतीत्यतः <<न क्त्वा सेट्>> [[1.2.18]]  इति निषेधो न प्रवर्तते। तेन किदेव हि क्त्वेति। `रुदित्वा` इति। <<समानकर्तृकयोः पूर्वकाले>> [[3.4.21]]  इति क्त्वा। `गृहीत्वा` इति। <<ग्रहोऽलिटि दीर्घः>> [[7.2.37]]  ग्रह्रादिसूत्रेण  [[6.1.16]]  संप्रासरणम्। `जिघृक्षति` इति। `हो ढः`  [[8.2.31]]  इति तत्वम्, <<षढोः कः सि>> [[8.2.41]]  इति कत्वम्; `एकाचो बसो भष्`  [[8.2.37]]  इत्यादिना गकारस्य घकारः, <<सनि ग्रहगुहोश्च>> [[7.2.12]]  इतीट्प्रतिषेधः। `सुषुप्सति` इति। वच्यादिसूत्रेण  [[6.1.15]]  संप्रसारणम्। `पिपृच्छिषति` इति। अत्रापि ग्रह्रादिसूत्रेण  [[6.1.16]]  संप्रसारणम्; `छे च`  [[6.1.71]]  इति तुक्, <<स्तोः श्चुना श्चुः>> [[8.4.40]]  इति श्चुत्वम्॥