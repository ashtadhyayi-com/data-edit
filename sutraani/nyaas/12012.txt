लिङसिचाविहानुवर्तमानौ धातुं सन्निधापयतः, तत एव तयोर्विधानात्। न च ऋकारेण विशिष्यते। <<येन विधिस्तदन्तस्य>> [[1.1.72]]  इति ऋकारेण तदन्तविधिर्विज्ञायत इत्याह - `ऋकारान्ताद्धातोः` इत्यादि। अथ `ऋ गतौ` (धातुपाठः-1098) इत्यस्य धातोग्र्रहणं कस्मान्न भवति? शैलीहेयमाचार्यस्य यत्र यस्य धातोग्र्रहणमिच्छति तत्र यस्य श्तिपा निर्देशः करोति, यथा -  `अर्तिपिपत्र्योश्च`  [[7.4.77]]  `सर्तिशास्त्यर्तिभ्यश्च`  [[3.1.56]]  इति, न चेह श्तिपा निर्देशः कृतः; तस्मादृवर्ण्सयैवेदं ग्रहणम्, न धातोः। `अकृत` इति। `ह्रस्वादङ्गात्  [[8.2.27]]  इति सिचो लोपः। `वरिषीष्ट` इति। वृङो वृञो वैकस्य रूपम्। `लिङसिचोरात्मनेपदेषु`  [[7.2.42]]  इतीट्।