`शीङ स्वप्ने` (धातुपाठः-1032) , `ञिष्विदा गात्रप्रक्षरणे` (धातुपाठः-1188), `ञिमिदा स्नेहने` (धातुपाठः-1243), `ञिक्ष्विदा स्नेहनमोचनयोः` (धातुपाठः-1244), `ञिधृषा प्रागल्भ्ये` (धातुपाठः-1269)। `शयिततवान्` इति। <<अत्वसन्तस्य चाधातोः>> [[6.4.14]]  इति दीर्घः। `शयितः` इति। `गत्यथाकर्मक`  [[3.4.72]]  इत्यादिना कर्तरि क्तः। `प्रस्वेदितः` इत्यादौ <<आदिकर्मणि क्तः कर्तरि च>> [[3.4.71]]  इत्यनेन प्रशब्द आदिकर्म = प्रारम्भं द्योतयति।`प्रधर्षितः` इति। वैयात्यादन्यत्रेदमुदाहरणम्। तत्र हि `धृषिशसीवैयात्ये`  [[7.2.19]]  इतीट्प्रतिषेधेन भवितव्यम्। प्रकृतिग्रहणे यङलुको ग्रहणं स्मरति। अतो यङलुको `एरनेकाचः`  [[6.4.82]]  इत्यादिना यणादेशः॥