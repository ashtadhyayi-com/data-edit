`इषे त्वा` इत्यादि। `इषु इच्छायाम्` (धातुपाठः-1351), <<अन्येभ्योऽपि दृश्यते>> [[3.3.130]]  इति क्विप्। इडस्यास्तीति लुगधिकारस्य `अप्रत्ययः` (वा। 492) इत्यनेनोपसंख्यानेन अकारप्रत्ययः, प्रत्ययस्वरेणाद्युदात्तः, इषशब्दात् सप्तम्येकवचनम्, <<आद्गुणः>> [[6.1.87]]  , <<एकादेश उदात्तेनोदात्तः>> [[8.2.5]] । युष्मच्छब्दस्य द्वितीयान्तस्य <<त्वामौ द्वितीयायाः>> [[8.1.23]]  इति त्वामादेशः, स त्वनुदात्तः; <<अनुदात्तं सर्वमपादादौ>> [[8.1.18]]  इत्यधिकारात्। `अग्ने` इति। <<आमन्त्रितस्य च>> [[8.1.19]]  इति षाष्ठिकमाद्युदात्तत्वम्। आङपूर्वात् `या प्रापणे` (धातुपाठः-1049) इत्यस्माल्लोट, सिप्,सेर्हिरादेशः, आङ `उपसर्गाश्चाभिवर्जम्` (फि।सू।4।81) इत्युदात्तः। `तिङङतिङ`  [[8.1.28]]  इति याहीत्यस्य निघातः। `वी गत्यादिषु` (धातुपाठः-1019) `मन्त्रेवृषेषपच`  [[3.3.96]]  इत्यादिना क्तिन्नुदात्तः, चतुर्थ्येकवचने प्रत्यये <<घेर्ङिति>> [[7.3.111]]  इति गुणः, अयादेशः, द्वावपि स्थानिवद्भावेनोदात्तौ, शेषमनुदात्तम्। अग्निशब्दः पूर्ववन्निप्रत्ययस्वरेणान्तोदात्तः। द्वितीयैकवचनेऽमि पूर्वत्वम्। <<एकादेश उदात्तेनोदात्तः>> [[8.2.5]] । `ईड स्तुतौ` (धातुपाठः-1019)। अनुदात्तेत्त्वादात्मनेपदम्। `तिङङततिङः`  [[8.1.28]]  इतीडेशब्दस्य निघातः। पुरः पूर्वस्मिन् देश इति विगृह्र `पूर्वापराधरावराणामसि पुरधवश्चैषाम्`  [[5.3.39]]  इत्यसिप्रत्ययः, पूर्वशब्दस्य पुरादेशः। पुरः शब्दः प्रत्ययस्वरेणान्तोदात्तः। दधातेर्निष्ठायां <<दधातेर्हिः>> [[7.4.42]]  इति हिरादेशः। <<पुरोऽव्ययम्>> [[1.4.67]]  इति गतिसंज्ञायां सत्यां <<कुगतिप्रादयः>> [[2.2.18]]  इति समासः। समासस्यान्तोदात्तत्वे प्राप्ते <<गतिरनन्तरः>> [[6.2.49]]  इति पूर्वपदप्रकृतिस्वरेण पुरः शब्दोऽन्तोदात्तः। शंशब्दश्चादित्वान्निपातः। निपातस्वरेणाद्युदात्तः। अस्मच्छब्दस्य षष्ठी, `बहुवचनस्य वस्न सौ`  [[8.1.21]]  इत#इ नसादेशोऽनुदात्तः,अनुदात्ताधिकारात्। दिवः पचाद्यच्॥ पचादिषु देवडिति पठते। `टिड्ढाणञ्`  [[4.1.15]]  ङीप् अनुदात्तः,<<यस्येति च>> [[6.4.148]]  इत्यकारलोपः। <<अनुदात्तस्य च यत्रोदात्तलोपः>> [[6.1.161]]  इति ङीबुदात्तः। द्वितीयाबहुवचने <<प्रथमयोः पूर्वसवर्णः>> [[6.1.102]]  इति पूर्वसवर्णदीर्घत्वम्। <<एकादेश उदात्तेनोदात्तः>> [[8.2.5]] । `ष्टुञ् स्तुतौ` (धातुपाठः-1043), अभिपूर्वात्ृदोरप्`  [[3.3.57]]  इत्यप्, गुणावादेशौ। वर्णव्यत्ययेन वकारस्य यकारः। `गतिकारक`  [[6.2.138]]  इत्त्युत्तरपदप्रकृतिस्वरत्वे प्राप्ते `अन्तः`  [[6.2.142]]  इति वर्तमाने <<थाथघञ्क्ताजबित्रकाणाम्>> [[6.2.144]]  इत्त्युत्तरपदान्तोदात्तत्वम्। सप्तम्येकवचम्। <<आद्गुणः>> [[6.1.87]]  <<एकादेश उदात्तेनोदात्तः>> [[8.2.5]]  तस्मात् `अभिष्टये` शब्दोऽन्तोदात्तः॥