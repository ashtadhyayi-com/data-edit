`प्रियंवदः` इति। <<प्रियवशे वदः खच्>> [[3.2.38]] , <<अरुर्द्विषदजन्तस्य मुम्>> [[6.3.67]]  इति मुम्। `जिष्णुः`- इति। <<ग्लाजिस्थश्च क्स्नुः>> [[3.2.139]]  इति। ये तु क्स्नुप्रत्ययं गितमिच्छन्ति तन्मतेनेदं गकारस्योदाहरणम्। ये तु कितमिच्छन्ति तन्मतेनेमपि ककारस्योदाहरणं भवति।`चूडाल#ः` इति। मत्वर्थे <<प्राणिस्थादातो लजन्यतरस्याम्>> [[5.2.96]]  इति लच् प्रत्ययः। ननु च प्रयोजनाभावादत्रेत्संज्ञा न भविष्यति; लित्प्रत्ययात् पूर्वस्योदात्तत्वं प्रयोजनमिति चेत्, न; चित्स्वरस्य हि सर्वस्य रस्यापवादत्वात् प्रत्ययस्वरेणह्रन्तोदात्तत्वे सिद्धे चित्करणस्यैतत् प्रयोजनम् -  चित्स्वर एव यथा स्यात्, योऽन्यः स्वरः प्राप्नोति स मा भूदिति। इदं तु प्रत्युदाहरणम् -  लोमान्यस्य सन्तीति <<लोमादिपामादिपिच्छादिभ्यः शनेलचः>> [[5.2.100]]  इत्यादिना शः, लोमशः? एतदपि नास्ति, अत्रापि प्रोयजनाभावादेवेत्संज्ञा न भविष्यति। इदं तर्हि प्रत्युदाहरम् -  `कर्णललाटात् कनलङ्कारे`  [[4.3.65]]  इति भावार्थे कन्; कर्णिका, यद्यत्रेत्संज्ञा स्यात् `किति च`  [[7.2.118]]  इत्यादिवृद्धिः स्तात्, ततश्च रूपमेव न सिद्ध्येत? यद्येवम् इवमेवोपन्यसनीयम्, नेतरे? एवं मन्यते -  एतदर्थम् `अतद्धिते`इति क्रियमाणमिहापि मन्दधियां प्रतिपत्तिगौरवं परिहर्तु चूडालः, लोमश इत्येवमर्थमपि भवितुमर्हतीति॥