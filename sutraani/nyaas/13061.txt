`नियमार्थमिदं वचनमिति। म्रियतेर्लुङलिङोः शित एव यथा स्यात्। यद्येवम्, ङिद्ग्रहणं किमर्थम्? यावताऽन्यत्रात्मनेपदेन न भवितव्यमिति? उच्यते; स्वरार्थमुपदिश्यते -  मा हि मृतेति लुङि `तास्यनुदात्तेन्ङिदुपदेशाल्ल सार्वधातुकस्य`  [[6.1.180]]  इति अनुदात्तत्वे कृते धातोरन्तोदात्तत्वं भवति। `तिङङतिङः`  [[8.1.28]]  इति निघातोऽत्र `हि च`  [[8.1.34]]  इति प्रतिषिध्यते। अडागमोऽपि `न माङयोगे`  [[6.4.74]]  इति। `अमृत` इति। `ह्रस्वाद्ङात्`  [[8.2.27]]  इति सिचो लोपः। `मृषीष्ट` इति। आशिषि लिङ, तस्य <<लिङाशिषि>> [[3.4.116]]  इत्यार्धधातुकत्वाद्विकरणाभावः; <<सुट् तिथोः>> [[3.4.107]]  इति सुट्; वलि  [[6.1.64]]  यलोपः। `म्रियते`इति। तुदादित्वाच्छः; `रिङ शयग्लिङक्षु`  [[7.4.28]]  इति रिङादेशः, `अचि श्नुधातु`  [[6.4.77]]  इत्यादिनेयङ। `मरिष्यति`इति। <<ऋद्धनोः स्ये>> [[7.2.70]]  इतीट्॥