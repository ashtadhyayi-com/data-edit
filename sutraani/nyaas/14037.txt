क्रुधद्रुहावकर्मकौ, तत्र षष्ठ्यां प्राप्तायामयमारम्भः ; इतरौ सकर्मकौ, तत्र द्वितीयायां प्राप्तायाम् । कथं पुनरेषां भिन्नार्थत्वे सति 'यं प्रति कोपः' इति सामान्येन तद्विशेषणमुपपद्यत इत्याह -  क्रोधस्तावत् इत्यादि। सुगमम् । क्रुद्ध्यति, द्रुह्रति इति। क्रुध कोपे(धातुपाठः-1189), द्रुह जिघांसायाम् (धातुपाठः-1197) दैवादकौ। ईर्ष्यति इति। ईर्क्ष सूर्क्ष ईर्ष्य ईर्ष्यार्थाः । असूयति इति। असूयशब्दः कण्ड्वादियगन्तः। भार्यामीर्ष्यति इति । अस्ति भार्यायामीर्ष्या, न तु तां प्रति कोपः। केवलं परैर्दृश्यमानां तां न क्षमते। अथास्मिन् द्वेष्टीत्यत्र कथं न भवति सम्प्रदानसंज्ञा? द्विषेरक्रोधाद्ययर्थत्वात्। अप्रीतौ ह्येनं स्मरन्ति; तथा चाचेतनेष्वपि प्रयुज्यते -  औषधं द्वेष्टीति। नाभिनन्दतीति गम्यते ॥