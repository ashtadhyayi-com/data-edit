`तस्य द्वितीयया सह सम्बन्धो नोपपद्यते` इति। द्वितीयार्थासम्भवात्। इतिशब्दो हेतौ। यतस्तस्य द्वितीयया सह सम्बन्धोऽनुपपन्नस्तस्माद्द्वितीयाग्रहणमुत्तरार्थमनुवर्तते, न त्वेतदर्थम्। `स्वयंधौतौ पादौ` इति। `धावु गतिशुद्धयोः` (धातुपाठः-601), अस्योदित्त्वाद्विभाषितेट्। <<यस्य विभाषा>> [[7.2.15]]  इतीट्प्रतिषेधः। `च्छवोः शूडनुनासिके चट  [[6.4.19]]  इत्यूठ्। <<एत्येधत्यूठ्सु>> [[6.1.89]]  इति वृद्धिः। `स्वयंविलीनमाख्यम्` इति। `लीङ श्लेषणे` (धातुपाठः-1139), `स्वादय ओदितः` (का।8.2.45) इत्योदित्त्वात् <<ओदितश्च>> [[8.2.45]]  इति नत्वम्। `कृद्ग्रहणे गतिकारकपूर्वस्यापि ग्रहणम्` (व्या।प।126) इति गतिपूर्वस्यापि समासो भवति। कः पुनरत्र समासे सति विशेषः यावता विनापि तेनैतद्रूपं सिध्यतीत्याह -  `ऐकपद्यम्` इत्यादि॥