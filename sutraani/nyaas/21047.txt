`अवतप्तेनकुलस्थितम्` इति। <<तत्पुरुषे कृति बहुलम्>> [[6.3.14]]  इति सप्तम्या अलुक्। कः पुनरत्र क्षेपः? कार्येष्वनवस्थितता। यदाह -  `एतच्चापलम्` इत्यादि। यथा अवतप्ते देशे नकुला न चिरं स्थातारो भवन्ति, तद्वदन्योऽपि योऽर्थानारभ्य न चिरं तेष्ववतिष्ठते तं प्रतीदमुच्यते -  अवतप्तेनकुलस्थितमिति। `उदकं विशीर्णम्` इत्यादावप्यारम्भस्य निष्फलता क्षेपः। अत एवाह -  `निष्फलं यत्क्रियते तदेवमुच्यते` इति। `प्रवाहे मूत्रितम्` इति। `मूत्र प्ररुआवणे` (धातुपाठः-1909) चुरादिः॥