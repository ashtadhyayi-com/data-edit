`इतरत्र व्यभिचाराभावात्` इति। तृचि। सामर्थ्यादकस्येदं विशेषणम्। कर्त्तृग्रहणमित्यत्र हेतुः। सम्भवव्यभिचारे हि विशेषणविशेष्यभावो भवति। न हि तृच् कर्तारं व्यभिचरति; तस्य कर्तर्यैव विधानात्। अकस्तु व्यभिचरति; तस्य भावेऽपि विधानात। अतः सामर्थ्यादकस्यैव विशेषणं कर्त्तृग्रहणम्; न तृचः। `अपां रुआष्टा` इति। अपामैति कर्मणि षष्ठी। `अपां रुआष्टा` इति तृच्; व्रश्चादिना  [[8.2.36]]  षत्वम्। <<सृजिदृशोर्झल्यमकिति>> [[6.1.58]]  इत्यमागमः।`ननु च` इत्यादि। याजकादिपाठाद्भवितव्यमेवात्र समासनेनेत्यभिप्रायः।`सम्बन्धिशब्दस्य` इत्यादिना परीहारः। होतृशब्देन सम्बन्धिशब्देन सम्बन्धिशब्देन साहचर्याद्भवर्तृशब्दोऽपि सम्बन्धिशब्दस्तत्र गृह्रते; अयन्तु क्रियाशब्दः -  बिभर्तीति भर्ता। `सक्तूनां पायकः` इति। <<आतो युक् चिण्कृतोः>> [[7.3.33]]  इति युक्। अथ किमर्थं तृचः सानुबन्धकस्योच्चारमम्? तृनो निवृत्त्यर्थमिति चेत्, नैतदस्ति; तद्योगे `न लोकाव्ययनिष्ठा`  [[2.3.69]]  इत्यादिना षष्ठीप्रतिषेधात्। एवं तह्र्रेतदेव ज्ञापकम् - तृन्योगेऽपि क्वचित् भवतीति। तेन `भीष्मः कुरुणां भशोकहर्ता` इत्यादि सिद्धं भवति॥