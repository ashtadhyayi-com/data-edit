`उद्दालकपुष्पभञ्जिका` इति। <<रोगाख्यायां ण्वुल् बहुलम्>> [[3.3.108]]  इत्यनुवर्तमाने <<संज्ञायाम्>> [[8.2.11]]  इति ण्वुल्। उद्दालकपुष्पादिषु कर्मणि षष्ठी। `दन्तलेखकः, नखलेखकः` इति। `ण्लुल्तृचौ` [[3.1.133]]  इति ण्वुल्। क्रीडायां विषये `षष्ठी`  [[2.2.8]]  इति सूत्रेण महाविभाषया विकल्पेन समासे प्राप्ते जीविकायाञ्च `कर्तरि च`  [[2.2.16]]  इति निषेधे प्राप्तेऽयमारम्भः। तत्र नित्यग्रहणं किमर्थम्? जीविकार्थम्। इतरत्र त्वारम्भसामर्थ्यान्नित्योऽयं भविष्यति। जीविकायां त्वसति नित्यग्रहणे महाविभाषाधिकाराद्विकल्पेन समासः स्यादिति तदर्थं नित्यग्रहणं कृतम्, उत्तरार्थञ्च॥