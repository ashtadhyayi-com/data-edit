`देवदत्ताय रोचते` इति। <<रुच्यर्थानां प्रीयमाणः>> [[1.4.33]]  इति संप्रदानसंज्ञा। `पुष्पेभ्यः स्पृह्रति` इति। अत्र <<स्पृहेरीप्सितः>> [[1.4.36]]  इत्यनेन।`तादर्थ्ये उपसंख्यानम्` इति। तच्छब्देन चतुथ्र्यन्तस्यार्थो निर्दिश्यते। तस्मा इदं तदर्थम्, तस्य भावस्तादथ्र्यम्। तत्र चतुथ्र्या उपसंख्यानम् = प्रतिपादनं कर्तव्यमित्यर्थः। तत्रेदं प्रतिपादनम् -  `चतुर्थी` इति योगविभागः क्रियते, तेन तादर्थ्ये चतुर्थी भवतीति। अथवा <<चतुर्थी तदर्थार्थबलिहितसुखरक्षितैः>> [[2.1.36]]  इति तादर्थ्ये चतुर्थ्याः समासवचनं ज्ञापकं भवति -  तादर्थ्येऽपि चतुर्थीति।`कॢपि सम्पद्यमाने` इत्यादि। कॢप्त्यर्थानां धानूनां प्रयोगे सम्पद्यमाने कर्तरि संपादनक्रियाविशिष्टे चतुर्थी वक्तव्या, व्याख्येयेत्यर्थः। व्याख्यानं तु तमेव योगविभागमाश्रित्य। तथा `उत्पातेन ज्ञाप्यमाने` इत्यादावपि। `मूत्राय कल्पते यवागूः` इति। यवागूर्मूत्रविकाररूपेण भवतीत्यर्थः। विकाररूपापत्तौ चतुर्ती विज्ञेया। तेनेह न भवति -  देवदत्तस्य शालयः संपद्यन्त इति। यदा चाभेदविवक्षा तदा परत्वात् प्रथमैव भवति, न चतुर्थी -  मूत्रमिदं संपद्यते यवागूरिति, उच्चारोऽयं सम्पद्यते यवौदन इति। यदा तु `जनिकर्त्तृः प्रकृतिः`  [[1.4.30]]  इति प्रकृतेरपादानात्वं विवक्ष्यते तदा यवाग्वा इति पञ्चम्येव स्यात् -  मूत्रं सम्पद्यते यवाग्वा इति। `वाताय कपिला विद्युत्` इति। अत्र कपिलाविद्युदुत्पातो वातस्य लक्षणम्। तेन ज्ञाप्यमाने वाते चतुर्थी भवति। `अरोचकिने` इति। <<अत इनिठनौ>> [[5.2.115]]  इतीनिः॥