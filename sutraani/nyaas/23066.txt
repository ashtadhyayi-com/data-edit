`उभयप्राप्ताविति बहुव्रीहिः` इति। तेन तत्पुरुषशङ्कां निरस्यति। बहुव्रीहेराश्रयणस्य प्रयोजनं वक्ष्यति। उभयग्रहणमेन प्रकृतत्वात् कर्त्तृकर्मणी सम्बध्येते। `उभयोः प्राप्तिर्यस्मिन् कृति`इत्यनेनैकस्मिन्नेवेत्यभिप्रायः। `कर्मण्येव` इति नियमस्य स्वरूपं दर्शयति। उभयप्राप्तावेव कर्मणीत्येष तु विपरीतनियमो न भवति। मा भूत् पूर्वसूत्रेण कर्मणि षष्ठीविधानस्य वैयथ्र्यमिति। `आश्चर्यो गवां दोहोऽगोपालकेन` इति। दुहेर्भावे घञ्। तत्रोभयोप्राप्तौ कर्मण्येव गोषु षष्ठी भवति; नाऽगोपालके कर्तरि। अत्र च `कृत्वोऽर्थप्रयोगे`  [[2.3.64]]  इत्यतः प्रयोगग्रहणं नानुवर्तते। तेन गम्यमानेऽपि कर्मणि षष्ठी भवति, यथा -  `अन्तर्धौ येनादर्शनमिच्छति`  [[1.4.28]]  इत्यत्र ह्रप्रयुज्यमानस्यात्मनः कर्मत्वं गम्यते। `पानम्` इति। <<ल्युट् च>> [[3.3.115]]  इति भावे ल्युट्। इह तु न भवति -  आश्चर्यमिदमोदनस्य च पाको ब्राआहृणानाञ्च पादुर्भाव इति। न ह्यत्रैकस्मिन् कृत्युभयोः प्राप्तिः। तथा ह्रोदनस्य पाक इत्यत्र कर्मण्येवौदने प्राप्तिः, न तु ब्राआहृणेषु कर्त्तुषु। न हि पाकस्य कर्त्तृत्वेन विवक्षिता ब्राआहृणाः, किं तर्हि? प्रादुर्भावस्य कर्त्तृत्वेन। ब्राआहृणानां नच प्रादुर्भाव इत्यत्रापि प्रादुर्भाव इत्येतस्मिन् कृति कर्त्तृष्वेव ब्राआहृणेषु प्राप्तिः, न कर्मण्योदने। न हि प्रादुर्भावस्योदनः कर्म; भवतेरकर्मकत्वात्। पाकस्यैव त्वोदनः कर्मत्वेन विवक्षितः।`अकाकारयोः`इत्यादि। नियमस्यायं प्रतिषेधः। अकाकारयोः प्रयोगे नियमो न भवतीत्येतदर्थरूपं व्याख्येयमित्यर्थः। तत्रेदं व्याख्यानम् -  `चतुथ्र्यर्थे बहुलं छन्दसि`  [[2.3.62]]  इत्यतो बहुलग्रहणमनुवर्तते, तेनाकाकारयोः प्रयोगे नियमो न भविष्यतीति।`शेषे विभाषा` इति। अस्याप्यर्थो बहुलग्रहणसमाश्रयणेन व्याख्यातव्यः। `भेदिका` इति। पूर्ववद्भावे ण्वुच्। `चिकीर्षा` इति। `अ प्रत्ययात्`  [[3.3.102]]  इत्यकारप्रत्ययः॥