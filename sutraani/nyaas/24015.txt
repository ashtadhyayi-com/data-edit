अधिकरणं वर्त्तिपदार्थः` इति। वर्तन वर्त्तः = समासः। भावे घञ्। वर्तोऽस्यास्तीति वर्ति = समासावयवभुतम। वर्त्तिश्च तत् पदञ्चेति वर्त्तिपदं तस्य पदस्यार्थोऽधिकरणमित्युच्यते। कथं पुनस्तस्याधिकरणत्वामित्यत आह -  `स हि` इत्यादि। आधारो ह्रधिकरणम्। वर्त्तिपदार्थश्च समासार्थस्याधारो भवति; तत्र तस्य समवायात्। वर्त्तिपदार्थैह्र्रवयवैरवयवी समासार्थ आरभ्यते, अवयवी चावयवेषु कसमवैति। `तस्य ` इति। वर्त्तिपदार्थस्य। `दश {इमे नास्ति - काशिका, पदमञ्जरी च} इमे दन्तौष्ठाः}` इति। `द्वन्द्वश्च`  [[2.4.2]]  इत्यादिना प्राप्तिः॥