`दध्यात्` इति। आशिषि लिङ। <<लिङाशिषि>> [[3.4.116]]  इत्यार्धधातुकसंज्ञा। `हन्यात्` इति। `विधिनिमन्त्रण`  [[3.3.161]]  इत्यादिना लिङ। `विषयसप्तमी चेयम्` इति। यदि परसप्तमी स्यात् तदा भव्यमित्यादि न सिद्ध्यति। तथा हि -  हलन्तत्वादस्त्यादीनाम् `ऋहलोण्र्यत्`  [[3.1.124]]  इति ण्यति कृते तस्मिन् परतः <<अस्तेर्भूः>> [[2.4.52]] , `अजेव्र्यघञपोः`  [[2.4.56]]  `चक्षिङः ख्याञ्`  [[2.4.54]]  इत्येते आदेशाः स्युतः। तत्र द्वयोर्वृद्धौ कृतायां तृतीयस्य युकि कृते भाव्यं प्रवैयमाख्याय्यमित्यनिष्टं रूपं स्यात्। विषयसप्तम्यां त्वस्यामार्धधातुकत्वे विवक्षिते प्रागेव प्रत्ययोत्पत्तेरादेशाः स्युः। ततोऽजन्तत्वात् `अचो यत्`  [[3.1.97]]  इति यति `ईद्यति`  [[6.4.65]]  इतीत्वे कृते सर्वेषां गुणेऽस्त्यादेशस्य <<धातोस्तन्निमित्तस्यैव>> [[6.1.80]]  इत्यवादेशे च भव्यं प्रवेयमाख्येयमिति सिद्ध्यति। तस्माद्विषयसप्तमीयम्, न परसप्तमी। कथं पुनर्विषयसप्तमीयं लभ्यते, यावता <<तस्मिन्निति निर्दिष्टे पूर्वस्य>> [[1.1.66]]  इति परिभाषोपस्थानात् परसप्तम्येव न्याय्या, न विषयसप्तमी? नैतदस्ति; <<आर्धधातुके>> [[6.4.46]]  इति सामान्यनिर्देशात्, न च सामान्ये पौर्वापर्यमस्ति। ब#उद्ध्या पौर्वापर्यमस्तीति चेत्? नैवम्; एवं हि गौरवं स्यात्। अथ वा -  `अचो यत्`  [[3.1.97]]  इत्यज्ग्रहणं ज्ञापकम् -  विषयसप्तमीयमिति। `पश्चाद्यथाप्राप्तम्` इत्यादि। आदेशेषु कृतेषूत्तरकालं यो यतः प्राप्नोति स ततो भवतीत्यर्थः॥