`णावितीङपेक्षया` इत्यादि। णावितीयं या परसप्तमीङपेक्षया सा। `संश्चङोः` इतीयं या परसप्तमी सा ण्यपेक्षयेत्यर्थः। `अधिजिगापयिषति` इति। णिच्। `अर्तिह्यी`  [[7.3.36]]  इत्यादिना पुक्, सन्, इट्, गुणायादेशौ। अध्यापिपयिषति` इति। <<क्रीङ्जीनां णौ>> [[6.1.48]]  इत्यात्त्वम्, पुक्, <<अजादेर्द्वितीयस्य>> [[6.1.2]]  इति `पा` इत्यस्य द्विर्वचनम्। `अध्यजीगपत्` इति। `णिश्रि`  [[3.1.48]]  इत्यादिना चङ। `णौ चङ्युपधाया ह्रस्वः`  [[7.4.1]] । `सन्वल्लघुनि`  [[7.4.93]]  इति सन्वद्भावात् `सन्यतः`  [[7.4.79]]  इतीत्त्वम्। <<दीर्घो लघोः>> [[7.4.94]]  इती दीर्घः॥