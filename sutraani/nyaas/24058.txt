`ण्यादयो गोत्रप्रत्ययाः` इति। <<गोत्राद्यून्यस्त्रियाम्>> [[4.1.94]]  इति गोत्रप्रत्ययान्तादेव युवप्रत्ययविधानात्। `तस्माद्यूनीञ्` इति। `अत इञ्`  [[4.1.95]]  इत्यनेन। `कौरव्यशब्दस्तिकादिषु पठते` इति। औरसशब्दादनन्तरम्। `क्षत्रियगोत्रस्य तत्र ग्रहणम्` इति। औरसशब्देन क्षत्रियगोत्रप्रत्ययान्तेन साहचर्यात्। औरसशब्दो हि जनपदशब्दात् क्षत्त्रियादञ्  [[4.1.166]]  इति क्षत्त्रियगोत्रप्रत्ययान्तः॥`ऋष्यण्` इति। <<ऋष्यन्धकवृष्णिकुरुभ्यश्च>> [[4.1.114]]  इत्यनेन। `कुर्वादिभ्यो ण्यः` इति। वमरथ्यशब्दं व्युत्पादयति। तस्मात् `कण्वादिभ्योगोत्रे इति शैषिकोऽण्` इति। ननु च वामरथ्यशब्दः कुर्वादिषु पठते, न कण्वादिषु, तत्कथमेवमुक्तम्? यद्यपि न पठते, तथापि वामरथ्यस्य कण्वादिवत् स्वरवर्जमिति पाठात् कण्वादिवद्भावोऽस्ति, अत एवमुक्तमित्यदोषः।`दाक्षायणः` इति। <<यञिञोश्च>> [[4.1.101]]  इति फक्।`अब्राआहृणगोत्रमात्रात्` इति। इह कैश्चिदुक्तम् -  `अणिञोर्लुकि क्षत्रियगोत्रमात्राद्युवप्रत्ययस्योपसंख्यानम्` इति। तेषां वैश्यगोत्रान्न प्राप्नोति; तस्माद्वैश्यगोत्रादपि यथा स्यादित्येवमर्थं मात्रग्रहणम्। ब्राआहृणक्षत्रियवैश्यानां हि गोत्राणि सम्भवन्ति, तत्र ब्राआहृणगोत्रं वर्जयित्वाऽन्यतः सर्वस्माद्भवति। पूर्वके तु वाक्येऽतद्राजादपि क्षत्रियगोत्राद्यथा स्यादित्येवमर्थं मात्रग्रहणम्। तथा हि `अणिञोर्लुकि तद्राजाद्युप्रत्ययस्योपसंख्यान्` दर्शयति। `भाण्डीजङ्घिः` इत्येवमादिना वैश्यगोत्रोदाहरणम्। ब्राआहृणगोत्रप्रतिषेधादिह न भवति - दाक्षायण इति। `शाल्वावयवलक्षणः` इति। क्षत्रियगोतर्मधिकृत्येदमुक्तम्। भाण्डीजङ्घिरित्यत्र वैश्यगोत्रे `अत इञ्`  [[4.1.95]]  इत्यनेनेञेव भवतीति वेदितव्यम्। `पैलादिदर्शनात् सिद्धम्` इति। पैलादेराकृतिगणत्वात् तत्रेते द्रष्टव्या इति दर्शयति॥