`दाति, धाति` इति। ददातिदधात्योः पूर्वसूत्रेण श्लौ प्राप्ते बहुलं प्रतिषिध्यते। शपो लुक्। `विवष्टि` इति। `वश कान्तौ` (धातुपाठः-1080), अदादित्वाच्छपो लुकि प्राप्ते श्लुः, `श्लौ`  [[6.1.10]]  इति द्वर्वचनम्, `भृञामित्`  [[7.4.76]]  इत्यनुवर्तमाने <<बहुलं छन्दसि>> [[7.4.78]]  इतीत्त्वम्, व्रश्चादिसूत्रेण  [[8.2.36]]  षत्वम्। <<ष्टुना ष्टुः>> [[8.4.41]]  इति ष्टुत्वम्। `विभक्ति` इति। `भज सेवायाम्` (धातुपाठः-998) भौवादिकः,शपः श्लुः, पूर्ववदित्त्वम्, <<चोः कुः>> [[8.2.30]] ) इति कुत्वम्। `विवक्ति` इति क्वचित्पाठः। स च `वच परिभाषणे` (धातुपाठः-1063) इत्येतस्यादादिकस्य वेदितव्यः॥`अगात्` इति। `इमो गा लुङि`  [[2.4.45]]  इति गादेश-। `अपात्` इति। `पा पाने` (धातुपाठः-925)। `अभूत्` इति। <<भूसुवोस्तिङि>> [[7.3.88]]  इति गुणप्रतिषेधः॥`गापोग्र्रहणे इण्पिवत्योग्र्रहणम्` इति। इणादेशस्य ग्रहणं तावद्गातीत्यत एव श्तिपा निर्देशाद्विज्ञायते। श्तिपा हि विकरणशून्य एवमर्थो निर्देशः क्रियते - लुग्विकरणस्यैव ग्रहणं यथा स्यादिति; अन्यथा हि यदि गायतेग्र्रहणमिष्टं स्यात् तदा गा इत्येवं ब्राऊयात्। एवं तर्हि `गामादाग्रहणेष्वविशेषः` (व्या।प।124) इत्युभयोरपि ग्रहणं भविष्यति, किं श्तिपा निर्देशेन? तस्मादयमेव श्तिपा निर्देशो ज्ञापयति -  इमादेश्सयैवेदं ग्रहणम्, न गायतेरिति। पाग्रहणे पिबतेरेव गर्हणमित्येतदपि `लुग्विकरणालुग्विकरणयोरलुग्विकरणस्यैव ग्रहणम्` (व्या।प।50) इत्यनया परिभाषया विज्ञायते। `अघासीत्` इति। `कै गै शब्दे` (धातुपाठः-916,917) <<यमरमनमातां सक् च>> [[7.2.73]]  इति सगागमः। सिच्, इट् च। `अस्तिसिचोऽपृक्ते  [[7.3.96]]  इतीट्। `इट ईटि`  [[8.2.28]]  इति सिचो लोपः। `अपासीत्` इति। `पा रक्षणे` (धातुपाठः- 1056) पूर्ववत् सगादिकार्यम्।`आगासाताम्` इति। कर्मण्यात्मनेपदम्। आताम्। किमर्थं पुनः सिचो लुगुच्यते, न लेरित्येवोच्येत? अत्राप्ययमर्थः सम्पाद्यते, उत्तरसूत्रे लिग्रहणं न कर्तव्यं भवति? नैतदस्ति; इह लेर्हि लुकि विज्ञायमाने मा हि गातामिति <<आदिः सिचोऽन्यतरस्याम्>> [[6.1.187]]  इत्यादिः स्वरो न सिद्ध्येत्,स पुनरुदात्तः। अगुरित्यत्रापि `आतः`  [[3.4.110]]  इति `सिजभ्यस्तविदिभ्यश्च`  [[3.4.109]]  इति झेर्जुस्भावो न सिद्ध्यति। तस्मात् सिच एव लुग् वक्तव्यः॥