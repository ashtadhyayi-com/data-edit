   लृकार इद्येषां ते लृदितः। पुषादिरस्त्येव भावाद्यन्तर्गणः -  पुष पुष्टौ` (धातुपाठः-700) श्रिषु श्लिषु प्रुषु प्लुषु दाहे` (धातुपाठः-701-704) इत्येवमादिः, अस्ति च दिवाद्यन्तर्गणः - `पुष पुष्टौ` (धातुपाठः-1182), `शुष शोषणे` (धातुपाठः-1183) इत्येवमादिः, अस्ति च क्र्याद्यन्तर्गणः -  पुष पुष्टौ` (धातुपाठः-1529), `मुष स्तेये` (धातुपाठः-1530) इत्येवमादिः, तदिह कस्य ग्रहणमित्याह -  `पुषादिर्दिवाद्यन्तर्गणः` इत्यादि। यदि भ्वाद्यन्तर्गणो गृह्रते, पुषाद्यनन्तरं द्युतादीनां पाठात् पृथग्ग्रहणं न कुर्यात्; पुषादिग्रहणेनैव गृहीतत्वात्, तस्मात् स तावन्न गृह्रते। क्र्याद्यन्तर्गणोऽपि नैव गृह्रते, तत्र हि चत्वार एव पठन्ते धातवः -  पूर्वोक्तौ द्वौ `खच भूतप्रादुर्भावे` (धातुपाठः-1531), `ग्रह उपादाने` (धातुपाठः-1533) इत्येतौ, यदि चैते जिघृक्षिताः स्यर्लृदित यएवैतान् कुर्यात्, एवं पुषादिग्रहणं न कर्तव्यं भवति। तस्मात् पारिशेष्याद् दिवाद्यन्तर्गणानां पुषादीनां ग्रहणं विज्ञायते। अथ पुषादय लृदितः कस्मान्न कृताः? न; न हि ते लृदितः शक्यन्ते कर्त्तुम्। लृदित्वे हि तेषां उदित आदितश्च पठयन्ते तेषाम् <<उदितो वा>> [[7.2.56]]  <<आदितश्च>> [[7.2.16]]  इत्येतयोः कार्ययोरभावः स्यात्। अथ द्युतादयः कस्मात् लृदितो न कृताः? यत एव हेतोः पुषादय लृदितो न कृतास्तत एव द्युतादयश्च। तेष्वपि हि केचिदुदित आदितश्च पठन्ते। तत्र पुषादय आदिवादि परिसमाप्तेः। यत्तु `ष्णिह प्रीतौ` (धातुपाठः-1200) इत्यनन्तरं वृदिति वृत्करणं तद् रवादीनां परिसमाप्त्यर्थम्, न पुषादीनामित्याचार्याणां स्मृतिः। द्युतादयस्तु `कृपू सामर्थ्ये` (धातुपाठः-762) इत्येवंपर्यन्ताः, तदनन्तरं वृत्; `घट चेष्टायाम्` (धातुपाठः-763) इति वृत्करणात्। `अद्युतत्` इति। <<द्युद्भ्यो लुङि>> [[1.3.91]]  इति पक्षे परस्मैपदम्। `अआतत्` इति। इआता वर्णे` (धा।पा॥742)। `अगमत्, अशकत्` इति। `गम्लृ गतौ` (धातुपाठः-982), `शक्लृ शक्तौ` (धातुपाठः-1261)। `व्यद्योतिष्ट` इति। अनुदात्तेत्त्वादात्मनेपदम्। `अलोटिष्ट` इति। `रुट लुट् प्रतीघाते` (धातुपाठः-747,748)॥