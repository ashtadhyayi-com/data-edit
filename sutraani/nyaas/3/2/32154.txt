   `{उपस्थायुकाः-काशिका} उपस्थायुकः` इति। `आतो युक्`  [[7.3.33]]  इत्यादिना युक्। `{प्रवर्षुकाः-काशिका} प्रवर्षुकः`इति। `वृषु मृषु सेचने`(धातुपाठः-706,707) इति। `कामुकाः`इति। `कमु कान्तौ`(धातुपाठः-443)। `नोदात्तोपदेश` [[7.3.34]]  इत्यादिना वृद्धिप्रतिषेधे प्राप्तेऽनाचमेरित्यत्र `चमिकमिवमीनामिति वक्तव्यम्` (वा।844) इति वृद्धिरेव भवति। `{किंशारुकं-काशिका} शारुकः`इति। `शृ हिंसायाम्` (धातुपाठः-1488)। अपपूर्वाल्लषेः `अपे#ऐ च लषः` [[3.2.144]]  इति धिनुण् भवति। उक्तं हि प्राक् -  ताच्छीलिकेषु समावेशः क्वचित् भवति इति । पतिपदिभ्यां जुचङ्क्रम्य इत्यादिना युजपि भवत्येव । तिष्ठतेरिति `ग्लाजिस्थश्च क्सनुः`  [[3.2.139]]  इति वचनसामर्थ्यात्। गमेश्छन्दसि `आदृगम` [[3.2.171]]  इत्यादिना किकिनावपि भवतः। भाषायामपि;`भाषायां धाञ्कृञ्सृजनिगमिनमिभ्यः (वा।284) इत्युपसंख्यानात्। कमेः `नमिकम्पि`  [[3.2.167]]  इत्यादिना रप्रत्ययः॥