`जोषिषत्` इति।`जुषी प्रीतिसेवनयोः` (धातुपाठः-1288) लिङर्थे लेट्। सिप इकार उच्चारणार्थः, पकारः स्वरार्थः, <<लेटोऽडाटौ>> [[3.4.94]]  इत्यट्। <<इतश्च लोपः परस्मैपदेषु>> [[3.4.97]]  इतीकारलोपः, `आर्धधातुकस्येडवलादेः`  [[7.2.35]]  इतीट्, लघूपधगुणः, <<आदेशप्रत्यययोः>> [[8.3.59]]  इति षत्वम्। `तारिषत्` इति। `तृ? प्लवनतरणयोः` (धातुपाठः-969) <<सार्वधातुकार्धधातुकयोः>> [[7.3.84]]  <<व्यत्ययो बहुलम्>> [[3.1.85]]  इति वर्णव्यत्ययेन धात्वकारस्याकारः। शेषं पूर्ववत्। `मन्दिषत्` इति। `मदि {स्तुतिमोदमदस्वप्नकान्तिगतिषृ` धातुपाठः-} स्तुतिमोदनस्वप्नगितषृ` (धातुपाठः-13), <<इदितो नुम् धातोः>> [[7.1.58]]  इति नुम्। `पदाति` इति। `पद गतौ` (धातुपाठः-1169), दिवादिरनुदात्तेत्, व्यत्ययेन परस्मैपदम्, शप्प्रत्ययश्च, अटा सह सवर्णदीर्घत्वम्। तिप इकारलोपोऽत्र न भवति; तद्विधौ <<वैतोऽन्यत्र>> [[3.4.96]]  इत्यतो वेत्यनुवृत्तेः। `च्यावयाति` इति। `च्यङ {न स्तो धातुपाठे} छ्युङ ज्युङ {न स्तो धातुपाठे} झयुङ प्रुङ प्लुङ गतौ` (धातुपाठः-955,956,957,958)। हेतुमण्णिच्। सिपः पित्करणं बोभूयिषातामित्यत्रोदात्तनिवृत्तिस्वरेणोदात्तत्वे प्राप्तेऽनुदात्तार्थम्। यङन्तात् बोभूयशब्दाल्लेट आत्मनेपदम्, त, टेरेत्वम्। `एत ऐ`  [[3.4.93]]  <<लेटोऽडाटौ>> [[3.4.94]]  इत्याट् <<तास्यनुदात्तेन्ङिददुपदेशाल्लसार्वधातुकमनुदात्तमह्न्विङोः>> [[6.1.186]]  इति सार्वधातुकस्यानुदात्तत्वं पित्करणसामर्थ्यादन्तरङ्गोऽपि सिप्स्वरं प्रतीक्षते। तेन कृते तस्मिन् सिप इडागमः। स चागमानुदात्तत्वेनानुदात्तः। <<अतो लोपः>> [[6.4.48]]  इति यङोऽकारस्योदात्तस्य लोपः। उदात्तत्वं तु तस्य धातुस्वरेण च। <<अनुदात्तस्य च यत्रोदात्तलोपः>> [[6.1.161]]  इत्युदात्तत्वे प्राप्ते पित्करणादनुदात्तत्वमिटो भवति॥