`यत्रायप्रत्ययो नास्ति तत्रायं विधिः` इति। अनायप्रत्ययान्तकस्योपादानात्। आयप्रत्ययान्तस्य धात्वन्तरत्वात्। `अझूगुपतम्` इति। `गुपू रक्षणे` (धातुपाठः-395), लुङ्, द्विर्वचनम्,थस्, `तस्थस्थ`  [[3.4.101]]  इत्यादिना तम् `दुजादीनां दीर्घोऽभ्यासस्य`  [[6.1.7]]  इति दीर्घः। `अगौप्तम्` इति। <<झलो झलि>> [[8.2.26]]  इति सिचो लोपः,तस्यासिद्धत्वात् `वदव्रज`  [[7.2.3]]  इत्यादिना वृद्धिः। `अगोपिष्टम्` इति। ऊदित्त्वात् `स्वरति`  [[7.2.44]]  इत्यादिना पक्षे इट्, `नेटि`  [[7.2.4]]  इति वृद्धौ प्रतिषिद्धायां लघूपधगुणः। `अगोपायिष्टम्` इति। आयप्रत्ययान्तात् सिच्, इट्, <<अतो लोपः>> [[6.4.48]] ।`रूपत्रयम्` इति। पाश्चात्यम्॥