`एभ्यो ण्यन्तेभ्यः` इति। ऊनयत्येलयतिभ्यां चुरादिण्यन्ताभ्यम्। `पूर्वेण` इति। `श्रिणि`  इत्यादिना। `औनयीत्` इति। तिप्, सिच्, `इट ईटि` [[8.2.28]]  इति सिचो लोपः, तस्यासिद्धत्वाद्वृद्धौ प्राप्तायां `ह्म्यन्तलक्षण`  [[7.2.5]]  इति प्रतिषेधः, गुणायादेशौ, <<आडजादीनाम्>> [[6.4.72]]  इत्याट्, `आटश्च`  [[6.1.87]]  इति वृद्धिः। `औनिनत्` इति। <<अजादेर्द्वितीयस्य>> [[6.1.2]]  इति द्विर्वचनम्। णिलोपः। `ध्वनयीत्` इति। ध्वनयीदित्यतदेव निपातनाददन्तत्वम्, <<अतो लोपः>> [[6.4.48]] , तस्य स्थानिवद्भावात् `अत उपाधायाः`  [[7.2.116]]  इति वृद्धिर्न भवति। `बहुलं छन्दत्यमाङ्योगेऽपि`  [[6.4.75]]  इत्यड्निषेधः। `अदिध्वनत्` इति। सन्वद्भावादित्त्वम्। `ऐलिलत्` इति। <<अजादेर्द्वितीयस्य>> [[6.1.2]]  इति लिशब्दस्य द्विर्वचनम्, पूर्ववदाट्। `आर्दिदत्` इति। इहापि द्वितीयस्यैकाचो द्वर्वचनं पूर्ववत्। रेफस्तु न द्विरुच्यते; <<न न्द्राः संयोगादयः>> [[6.1.3]]  इति प्रतिषेधात्। आट्, वृद्धिः॥