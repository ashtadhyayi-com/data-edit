भ्वादित्वाच्छपि प्राप्ते वचनम्। `अकारादेशो भवति` इति। अलोऽन्त्यस्य  [[1.1.51]]  परिभाषया। `धिनोति` इति। <<अतो लोपः>> [[6.4.48]] । अथ लघूपधगुणोऽत्र कस्मान्न भवतीत्याह -  `अल्लोपस्य` इत्यादि। <<अचः परस्मिन् पूर्वविधौ>> [[1.1.57]]  इत्यल्लोपस्य स्थानिवद्भावनादनुपधत्वादिकारस्य गुणो न भवति। लाघवारथं `धिविकृव्योः` इति वक्तव्ये नुमनुषक्तयोग्र्रहणं कृतमुपदेशावस्थायामेव नुम्भवतीति ज्ञापनार्थम्। तेन नुम्विधावुपदेशिवद्वचनमिष्टस्वरसिद्ध्यर्थमिति न वक्तव्यं भवति॥