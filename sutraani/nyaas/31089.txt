`कर्मकर्तरि यक्चिणानुपदिष्टौ न भवतः` इति। कर्मकर्तरीति विशेषणम्। `कर्मवत् कर्मणा तुल्यक्रियः`  [[3.1.87]]  इति प्राप्तयोर्यक्चिणोरयं प्रतिषेधः, न तु चिण्वद्भावकर्मणोः। <<सार्वधातुके यक्>> [[3.1.67]]  इति च। शुद्धे कर्मणि यौ प्राप्तौ तयोरपीति दर्शनार्थम्। एतच्च `अनन्तरस्य विधिर्वा भवति प्रतिषेधो वा` (व्या।प।19) इति परिभाषया लभ्यते। `दुग्धे` इति। यकि प्रतिषिद्धे शप्, तस्यादादित्वाल्लुक्। पूर्ववद् घत्वघत्वजश्त्वानि। `अदुग्ध` इति। लुङ। चिणि प्रतिषिद्धे क्सः, तस्य `लुग्वा`  [[7.3.73]]  इत्यादिना लुक्। `प्रस्नुते` इति। `{ष्णु प्ररुआवणे` धातुपाठः-} स्नु प्ररुआवणे` (धातुपाठः-1038), पूर्ववच्छपो लुक्। `प्रास्नोष्ट` इति। लुङ। `नमते` इति। `णम प्रह्वत्वे शब्दे` (धातुपाठः-981)। अन्तर्भावितण्यर्थोऽत्र नमिः कर्मणि वर्तत इति वेदितव्यम्। एवं हि कर्मस्थक्रियो भवति; अन्यथा कर्त्तृस्थक्रियत्वात् प्राप्तिर्नास्त्येवेति प्रतिषेधोऽनर्थकः स्यात्। अन्तर्भावितव्यर्थस्तु कर्मस्थक्रियो भवति -  नमति दण्डं देवदत्तः। `नमते दण्डः स्वयमेव` इति। यथा ण्यन्तावस्थायाम्। `यक्चिणोः प्रतिषेधे` इत्यादि। यक्चिणोः प्रतिषेधे कर्तव्ये श्रन्थ्यादीनामपि तस्य प्रतिषेधस्योपसंख्यानम् = प्रतिपादनं कर्तव्यमित्यर्थः। प्रतिपादनं तु नेति योगविभागादिष्टसिद्ध्यर्थात् कर्तव्यम्। णीति हेतुमण्णिच इतरस्य च णेग्र्रहणम्। हेतुमण्णिच्। `कारयति` कटं देवदत्तः। कारयते कटः स्यवमेव` इति। यकि प्रतिषिद्धे शप्। `अचीकरत कटः स्वयमेवट इति। चिणि प्रतिषिद्धे `णिश्रि`  [[3.1.48]]  इत्यादिना चङ,णौ चङ्युपधाया ह्रस्वः`  [[7.4.1]]  इति ह्रस्वः। `चङि`  [[6.1.11]]  इति द्विर्वचनम्, अभ्यासकार्यम्। इतरो णिः -  `पुच्छभाण्ड चीवराण्णिङ`  [[3.1.20]] । `उत्पुच्छयते गां गोपः। उत्पुच्छयते गौः स्वयमेव` (इति)। यकि प्रतिषिद्धे शप्। एवमुत्तरत्रापि वेदितव्यम्। `उदपुपुच्छत गौः स्वयमेव` इति। चिणि प्रतिषिद्धे पूर्ववच्चङ। एवमुत्तरत्रापि वेदितव्यम्। `श्रन्थ ग्रन्थ सन्दर्भे` (धातुपाठः-1512,1513)। चुरादौ ग्रन्थिश्रन्थी पठएते (धातुपाठः-1837,1838)। `आ धृषाद्वा` (धातुपाठः-1805 अनन्तरम्) इति विभाषाणिचौ। तयोर्यदा णिज् नास्ति तदोदाहरणे; अन्यथा णीत्येवं सिद्धिः। ग्रन्थि ग्रन्थं देवदत्तः। ग्रन्थते ग्रन्थः स्वयमेव। अग्रन्थिष्ट ग्रन्थः स्वयमेव। श्रन्थति मेखलां देवदत्तः। श्रन्थते मेखला स्वयमेव। `श्रन्थ ग्रन्थ सन्दर्भे` (धातुपाठः-1512,1513) इतिक्र्यादावपि पठएते, तयोरप्ययं प्रतिषेधः -  श्रथ्नीते मेखलां देवदत्तः, श्रन्थीते मेखला स्वयमेव। <<ई हल्यघोः>> [[6.4.113]]  इतीत्त्वम्। अश्रन्थिष्ट मेखला स्वयमेव। ग्रथ्नीते ग्रन्थं देवदत्तः। ग्रन्थीते ग्रन्थः स्वयमेव। अग्रन्थिष्ट ग्रन्थः स्वयमेव। ब्रूते कथां देवदत्तः। ब्रूते कथा स्वयमेव। पूर्ववच्छपो लुक्। अवोचत कथां देवदत्तः। अवोचत कथा स्वयमेव। `ब्राउवो वचिः`  [[2.4.53]]  इति वचिरादेशः, `अस्यतिवक्तिख्यातिभ्योषऽङ`  [[3.1.52]]  इत्यङादेशः; `वच उम्`  [[7.4.20]] । अन्तर्भावितण्यर्थत्वात् कर्मस्थक्रियात्वं वेदितव्यम्। `आत्मनेपदाकर्मकाणाम्` इति। आत्मनेपदविधावकर्मका ये धातवो गृह्यन्ते त आत्मनेपदाकर्मकाः। `विकुर्वते सैन्धवाः स्वयमेव` इति। <<आत्मनेपदेष्वनतः>> [[7.1.5]]  इत्यदादेशः। `व्यकृषत सैन्धवाः स्वयमेव` इत्यत्रापि कृञो विपूर्वात् <<अकर्मकाच्च>> [[1.3.45]]  इत्यात्मनेपदविधानादात्मनेपदाकर्मकत्वम्। अत्रापि वल्गने वर्तमानः करोतिरन्तर्भावितण्यर्थः कर्मस्थकियो भवति॥