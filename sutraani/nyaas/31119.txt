`अस्वैरी` इति।`ईर {गतौ कम्पने च  -  धातुपाठः-}(धातुपाठः-1018)। स्वेन स्वयमीरितुं गन्तूं शीलमस्येति ताच्छीलिको णिनिः। निपातनाद्वृद्धिः स्वरी = स्वतन्त्रः। अस्वैरी उच्यते। `बाह्रायाम्` इति। बहिर्भूतायामित्यर्थः। `बहिषष्टिलोपश्च` (वा।378) इत्युपसंख्यानाद्यञ्, तत्र च टिलोपः। `पक्ष्ये चार्थे` इति। पक्ष्यशब्दो वर्गमाचष्टे। पक्षे भवः पक्ष्य इति। दिगादित्वाद्यत्। प्रगृह्रत इति प्रगृह्रं पदम्। असननिकर्षोऽत्र गृह्णातेरर्थः। स्वरा हि तत्र न सन्निकृष्यन्ते सन्निधीयन्त इत्यसन्निकर्षः। अवगृह्रत इत्यवगृह्रम्। `यस्यावग्रहः क्रियते` इति। तत्र समुदायपदेऽवयवपदानि विविधान्यवगृह्र विच्छिद्याख्यायन्ते। तेनावयवानामवगृह्रत्वादवगृह्रमित्युच्यते। `गृह्रकाः` इति। <<अनुकम्पायाम्>> [[5.3.76]]  इति कन्। `गृहीतकाः` इति। संयताः परतन्त्रीकृता इति यावत्। `अन्यत्र` इति। पुंसि नपुंसके च। `वासुदेवगृह्राः` इति। षष्ठीसमासः॥