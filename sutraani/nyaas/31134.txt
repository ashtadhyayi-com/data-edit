`प्रत्यासत्त्या पचिनैवादिशब्दस्य सम्बन्धो मा विज्ञायीत्यत आह -  `प्रत्येकम्` इत्यादि।`नन्दिवाशि` इत्यादि। `टुनदि सममृद्धौ` (धातुपाठः-67), `वाशृ शब्दे` (धातुपाठः-1163), `मदी हर्षे` (धातुपाठः-1208), `दुष वैकृत्ये` (धातुपाठः-1185), `राध साध संसिद्धौ` (धातुपाठः-1262,1263), `शुभ शुम्भ शोभायाम्` (धातुपाठः-1321,1322), `रुच दीप्तौ` (धातुपाठः-745) -  एभ्यो धातुभ्यो ण्यन्तेभ्यः संज्ञायां ल्युर्भवति। नन्दयतीति। नन्दनमित्येवमाद्युदाहरणम्। `दूषणम्` इति। <<दोषो णौ>> [[6.4.90]]  इत्यूत्त्वम्। अण्यन्तानां त्वेषामसंज्ञायां संज्ञायां च तृजादय एव भवन्ति। ग्रह्रादीनां नन्द्यादीनाञ्च गणे पाठस्येदमेव प्रयोजनम् -  संज्ञाविशिष्टविषये तेषां साधुत्वं यथा स्यात्। अन्यथा हि प्रकृतीरेव गणे पठित्वेह चादिशब्देन ता उपलक्ष्य प्रत्ययं विदध्यात्। `सहितपि` इत्यादि। `षह मर्षणे` (धातुपाठः-1809), `तप सन्तापे` (धातुपाठः-985), `दमु उपशमे` (धातुपाठः-1203) - एभ्यः संज्ञायामण्यन्तेभ्यो ल्युः। `जल्पनः` इत्यादि। `जप जल्प व्यक्तायां वाचि` (धातुपाठः-397,398), `रमु क्रीडायाम्` (धातुपाठः-853), `दृप {हर्षमोहनयोः-धातुपाठः-} हर्षणमोचनयोः` (धातुपाठः-1196), `कदि क्रदि आह्वाने रोदने च` (धातुपाठः-70,71), `कृष विलेखने` (धातुपाठः-990) ह्मषु अलोके` (धातुपाठः-709),`अर्द हिंसायाम्` (धातुपाठः-1828), जनमर्दयतीति जनार्दनः, कर्मण्यणि प्राप्ते ल्युः। `यु {मिश्रणेऽमिश्रणे च-धातुपाठः-} मिश्रणे` (धातुपाठः- 1033), `षूद क्षरणे` (धातुपाठः-1717), मधुं सूदयतीति मधुसूदनः। अत्रापि कर्मण्यणि प्राप्ते ल्युः। `ञिभी भये` (धातुपाठः- 1084)। विपूर्वात् <<हेतुमति च>> [[3.1.26]]  इति णिच्; <<भियो हेतुभये षुक्>> [[7.3.40]] ।`लवणः` इति। `लूञ् छेदने` (धातुपाठः-1483)। `निपातनाण्णत्वम्` इति। कृतणत्वस्य गणे पाठो निपातनम्। `णश अदर्शने` (धातुपाठः-1194) विपूर्वः, `दमु उपशमे` (धातुपाठः-1203)- द्वावप्येतौ हेतुमण्णिजन्तौ। वित्तं विनाशयतीति वित्तविनाशनः। कुलं दमयतीति कुलदमनः। `मितां ह्रस्वः` [[6.4.92]]  इति ह्रस्वः, कर्मण्यणि प्राप्ते ल्युः।`ग्रह` इत्यादि। `ग्रह उपादाने` (धातुपाठः-1533), `षह मर्षणे` (धातुपाठः-1809) उत्पूर्वः। `तसु {उपक्षये - धातुपाठः-}क्षेपणे` (धातुपाठः-1212), `दसु च` (धातुपाठः-1213),दसिवत् पूर्वः। `भस भत्र्सनदीप्त्योः` (धातुपाठः-1100) उत्पूर्वः। `ष्ठा गतिनिवृत्तौ` (धातुपाठः-928), `आतो युक्` [[7.3.33]] । स्थायी। `मत्रि {गुप्तपरिभाषणे` धातुपाठः-} गुप्तभाषणे` (धातुपाठः-1679), चुरादिणिजन्तः। `मृद क्षोदे` (धातुपाठः-1515) संपूर्वः। संमृद्नातीति संपूर्वादेव यथा स्यात्। `रक्षश्रुवसवपशां नौ` इति। `रक्ष पालने` (धातुपाठः-658), `श्रु श्रवणे` (धातुपाठः-942), `डुवप बीजतन्तुसन्ताने` (धातुपाठः-1003), `शो तनूकरणे` (धातुपाठः-1145) -  एषां निशब्द उपपदे णिनिः। `निशायी` इति। पूर्ववद्युक्। `याचि` इत्यादि। `टुयाचृ याच्ञायाम्` (धातुपाठः-863), `ह्मञ् हरणे` (धातुपाठः-899) , व्याङ्पूर्वः, पुनः स एव संपूर्वः, `वज व्रज गतौ` (धातुपाठः-252,253), वद व्यक्तायां वाचि` (धातुपाठः-1009), `वस निवासे` (धातुपाठः-1005)  - एषां प्रतिषिद्धानां णिनिर्भवति। `प्रतिषिद्धानाम्` इति। `प्रतिषिद्धार्थानामित्य्रथः। प्रतिषिद्धार्थतांच नञ्पूर्वाणामेव भवतीति नञ्पूर्वेभ्यो णिनिर्विज्ञायते। कथं पुनः प्रतिषिद्धानां प्रयोग#ः? उपचारसत्तयामप्रतिषेधाददोषः। न हि मुख्यैव पदार्थानां सत्ता; किन्तूपचरिताऽपि यथोक्तमर्थद्वारेण पदार्थानामन्या सत्तौपचारिकीति। तत्र मुख्या या सत्ता तस्या एव प्रतिषेधः, न तु बुद्धिस्थाया औपचारिक्या इति तन्निबन्धनप्रयोगो न विरुध्यते। `अचाम्` इत्यादि। अजन्तानां धातूनामचित्तकर्त्तृकाणां प्रतिषिद्धानां णिनिर्भवति। अविद्यमानं चित्तमस्येति अचित्तः स कर्ता येषां ते तथोक्ताः। अर्थद्वारकं चेदं विशेषणम्। अर्थस्य ह्रचित्तकर्त्तृकत्वात् तदभिधायिनो धातव उपचारेण तथोच्यन्ते। `विशयी विषयी देशे` इति। विशययिविषयिशब्दौ देशेऽभिधेये णिनिप्रत्ययान्तौ साधू भवतः। `शीङ स्वप्ने`((धातुपाठः-1032), `षिञ् बन्धने` (धातुपाठः-1477) - एतयोर्विपूर्वयोर्णिनिः। वृद्ध्यभावश्च निपातनात्। अभिभावी भूते` इति। अभिभाविशब्दो भूतकाले णिनिप्रत्ययान्तः साधुर्भवति। भवतेरभिपूर्वात् णिनिः। अभिभूतवानित्यभिभावी। `अपराधी, उपरोधी` इति। `राध साध संसिद्धौ` (धातुपाठः-1262,1263), `रुधिर् आवरणे` (धातुपाठः-1438)- आभ्यामपोपपूर्वभ्यां णिनिः। `परिभावी, परिभवी` इति। भवतेः परिपूर्वस्य। पक्षे वृद्धयभावः।`पच` इत्यादि। `डुपचष् पाके` (धातुपाठः-996), `वच परिभाषणे` (धातुपाठः-1842), `डुवपबीजतन्तुसन्ताने {छेदनेऽपि - धातुपाठः-}`(धातुपाठः-1003), `वद व्यक्तायां वाचि` (धातुपाठः-1009), `चल कम्पने`(धातुपाठः-832), `शल गतौ` (धातुपाठः-843), `पत्लु गतौ` (धातुपाठः-845)। `नदट्` इति। `{णद` -धातुपाठः-}नद अवक्ते शब्दे` (धातुपाठः-54)। टकारानुबन्धो ङीबर्थः। `{भषट्-काशिका} भसट्` इति। `{भष भत्र्सने`} भस भत्र्सनदीप्त्योः` (धातुपाठः-1100) टकारो ङीबर्थः। `गृ निगरणे` (धातुपाठः-1410), `मिष स्पद्र्धायाम्` (धातुपाठः-1352), `कुप क्रोधे`(धातुपाठः-1233), `मिह सेचने` (धातुपाठः-992), `तृ? प्लवनतरणयोः` (धातुपाठः-969), `चुर स्तेये` (धातुपाठः-1534), `गाहू विलोडने` (धातुपाठः-649), `जृष् झृष् वयोहानौ` (धातुपाठः-1130,1131), `मृङ प्राणत्यागे` (धातुपाठः-1403), `क्षमूष् सहने` (धातुपाठः-442), `तुद व्यथने` (धातुपाठः-1281), `मृद् क्षोदे` (धातुपाठः-1515), `दिवु क्रीडादौ` (धापा।1107), `नृती गात्रविक्षेपे` (धातुपाठः-1116), `व्रण गात्रचूर्णने` (धातुपाठः-1937) चुरादिः; `दृशिर्प्रेक्षणे` (धातुपाठः-988)। `डुभृञ् धारणपोषणयोः` (धातुपाठः-1087)- अस्माज्जारशब्द उपपदेऽच्। जारं बिभर्तीति `जारभरः`। पचेः शुन्युपपदे कर्मण्यणपदादोऽच् -  आआनं पचतीति `आपचः`। `आकृतिगणः` इति। पचादिसम्बन्धिन आदिशब्दस्य प्रकारार्थत्वात्। आकृतिगणत्वे चास्य चक्रधरादयः सिद्धा भवन्ति॥