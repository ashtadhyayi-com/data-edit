`विक्षिपः` इति। कित्त्वाद्गुणाभावः। `ज्ञः` इति। <<आतो लोप इटि च>> [[6.4.64]]  इत्याकारलोपः। `प्रियः` इति। `प्रीञ् तर्पणे` (धातुपाठः-1836), इयङ। `किरः` इति। `कृ? विक्षेपे` (धातुपाठः-1409), `ऋत इद्धातोः`  [[7.1.100]]  इतीत्त्वम्, रपरत्वम्। अथ कथं देवादयः सिध्यन्ति, यावता दिवादीनामिगुपधत्वात् के कृते दिवः, सिव इत्येवमादिना रूपेण भवितव्यम्?? अत आह -  `देवसेव` इत्यादि। आदिशब्दः प्रकारे॥बाल-मनोरमाओरावश्यके 703, 3.1.135 ओरावश्यके। लाव्यं पाव्यमिति। `अचो ञ्णिती`ति वृद्धौ `वान्तो यी` त्यवादेशः। बाल-मनोरमाइगुपधज्ञाप्रीकिरः कः 714, 3.1.135 इगुपधज्ञा। `कृ? विक्षेपे` इत्यस्य इत्त्वे रपरत्वे च किरिति रेफान्तम्। इगुपध, ज्ञा, प्री, किर् एषां द्वन्द्वात्पञ्चमी। कित्त्वं गुणनिषेधार्थम्। ज्ञ इति। आतो लोपः। प्रिय इति। प्रीञ् के इयङ्। किर इति। कृधातोः कप्रत्यये इत्त्वे रपरत्वम्।