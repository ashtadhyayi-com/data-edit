`अनुपसर्गात्` इति। सुब्व्यत्ययेन बहुवचनस्य स्थान एकवचनम्। `लिम्पः,विन्दः` इत्यादि। `लिप उपदाहे` (धातुपाठः-1433), `विद्लृ लाभे` (धातुपाठः-1432)। सनुम्कयोग्र्रहणमुपदेशावस्थायामेव `नुम्` भवतीति ज्ञापनार्थम्। `धृञ् धारणे` (धातुपाठः-900), हेतुमण्णिजन्तः। `पारयः` इति। `पार तीर कर्मसमाप्तौ` (धातुपाठः-1911,1912) चुरादिः। अथ वा `पृ पालनपूरणयोः` (धातुपाठः-1489) इति हेतुमण्णिजन्तः। `विद {चेतनाख्यान धातुपाठः-पदमंजरी } वेदनाख्याननिवासेषु` (धातुपाठः-1708), चुरादिण्यन्तः। अथ वा -  ज्ञानाद्यर्थानां बिदादीनामन्यतमो हेतुमण्ण्यन्तः। `एजृ कम्पने` (धातुपाठः-234), हेतुमण्णिजन्तः। `चिती संज्ञाने` (धातुपाठः-39) चुरादिण्यन्सः। `षह मर्षणे` (धातुपाठः-1809) हेतुमण्ण्यन्तः, चुरादिण्यन्तो वा। `लिम्पः, विन्दः` इति। <<तुदादिभ्यः शः>> [[3.1.77]] , <<शे मुचादीनाम्>> [[7.1.59]]  इति नुम्।`प्रलिपः, {नास्ति-काशिका}प्रविदः` इति। इगुपधलक्षमः क एव।`नौ लिम्पेः`इत्यादि। निशब्द उपपदे लिम्पेर्धातोः शप्रत्ययो भवतीत्येतदर्थरूपं व्याख्येयमित्यर्थः। व्याख्यानं त्वत्रस्थस्य चकारस्यानुक्तसमुच्चयार्थत्वात् कर्तव्यम्। `गवादिषु` इत्यादि। गवादिषूपपदेषु संज्ञायां विषये शो भवति। कर्मण्यणोऽपवादःऋ। स च चकारस्यानुक्तसमुच्चयार्थत्वाल्लभ्यते॥