`श्येङ गतौ` (धातुपाठः-963)। आदित्याकारान्तानां दाधाप्रभृतीनां ग्रहणम्। `व्यध ताडने` (धातुपाठः-1181), `रुआउ गतौ` (धातुपाठः-940) आङ्पूर्वः, पुनः स एव संपूर्वः। `इण् गतौ` (धातुपाठः-1045) अतिपूर्वः,`षोऽन्तकर्मणि` (धातुपाठः-1147) अवपूर्वः। `ह्मञ् हरणे` (धातुपाठः-899) अवपूर्वः। `लिह आस्वादने` (धातुपाठः-1016), `श्लिष आलिङ्गने` (धातुपाठः-1186), `आस प्राणने` (धातुपाठः-1069)। अत्र ये सोपसर्गाः पठितास्तेभ्यः सोपसर्गेभ्य एव भवति; शेषेभ्यस्तु सोपसर्गेभ्यः, अनुपसर्गेभ्यश्च। `अनुपसर्गादिति निवृत्तम्` इति। पुनरुत्तरत्रानुपसर्गग्रहणात्। `बिभाषेति च` इति। निवृत्तमिति सम्बध्यते। विभाषाग्रहणं ह्यनुपसर्गेण सम्बद्धम्। अतस्तन्निवृत्तौ तस्यापि निवृत्तिर्भवति। `बाधकबाधनार्थम्` इति। <<आतश्चोपसर्गे>> [[3.3.106]]  इति विशेषविहितत्वात् कः सामान्यविहितस्य णस्य बाधकः,?तस्तद्बाधनार्थम्। अवश्यतेरप्युपादानस्यैतत् प्रयोजनं वेदितव्यम्। अथ वा -  उपसर्गनियमार्मथ तस्य ग्रहणम्, अवपूर्वादेव यथा स्यात्। `अवश्यायः` इति। `आतो युक्`  [[7.3.33]] ॥