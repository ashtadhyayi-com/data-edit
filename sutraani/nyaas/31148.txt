`जहातेः` इति। ओहाक् त्यागे` (धातुपाठः-1090)। `जिहातेश्च` इति। `ओहाङ गतौ` (धातुपाठः-1089)। अस्यात्र ग्रहणमिष्यते। तयोः सामान्यग्रहणार्थ एव ककारो जहातेर्निर्दिश्यते। असति हि तस्मिन् यदीदमेकानुबन्धग्रहणम्, तदुपादाने द्वयनुबन्धकस्य जिहातेर्न स्यात्। अथ द्वयनुबन्धकस्य जहातेर्न स्यात्। ककारे तु सति द्वयोरपि सानुबन्धकत्वात् सामान्येन ग्रहणमुपपद्यते। `व्रीहौ काले च कर्तरि` इति। एतेन व्रीहिकालयोः प्रत्यार्थविशेषणं दर्शयति। उपपदत्वं तु निरस्यति। एतच्च <<दामहायनान्ताच्च>> [[4.1.27]]  इति निर्देशाद्विज्ञायते। `हायनाः` इति। <<आतो युक् चिण्कृतोः>> [[7.3.33]]  इति युक्। `जहत्युदकमिति कृत्वा` इति। व्रीहिषु हायनशब्दस्य प्रवृत्तिनिमित्तं दर्शयति। `जिहीते भावान्` इति। `जिहीते भावान्` इति। एतेनापि संवत्सरे॥