सुपीति ग्रहणात् कर्मणीति न सम्बध्यते, तिष्ठतेरकर्मकत्वाच्च। `समस्थः` इत्यादौ सप्तम्यन्त उपपदे `अत्र` इत्यादि। सुपीत्येको योगः, तत्र चात इत्यनुवर्तते। `सुपीत्यादिना` अस्य योगस्यार्थमाचष्टे। `ततः स्थ इत` इति। द्वितीयो योग इति। `स्थश्च सुपि` इति विवरणम्।`किम्ित्यादि। पूर्वेण सिद्धमिति मन्यमानस्य प्रश्नः। `भावेऽपि यथा स्यात्` इति। आरम्भसामर्थ्यात् कर्तरि तावन्न भविष्यति। न चार्थान्तरं निर्द्दिश्यते, तत्र `अनिर्द्दिष्टार्थाः प्रत्ययाः स्वार्थे भवन्ति` (पु।प।पा।90) इति भाव एव स्यात्। स एव हि धातूनां स्वार्थः। `{आखूत्थः-काशिका} आखूत्थम्` इति। <<उदः स्थास्तम्भोः पूर्वस्य>> [[8.4.61]]  इति पूर्वसवर्णः॥