`उद्यमनमुत्क्षेपणम्` इति। अधः स्थितस्य व्सतुन ऊध्र्वं नयनमित्यर्थः। `अंशहरः` इति। अंशं स्वीकरोतीत्यर्थः, न तूत्क्षेपयति।`अच्प्रकरणे` इत्यादि। `प्रातिपदिकग्रहणे {लिङ्गिविशिष्टस्य` इति मुद्रितः पाठः।} लिङ्गविशिष्टस्यापि ग्रहणम्` (व्या।प।29) इति घटग्रहणेनैव घटीग्रहणे सिद्धे घटीग्रहणमस्याः परिभाषाया अनित्यत्वज्ञापनार्थम्। तस्य तु प्रयोजनम्  -  `दित्यदित्यादित्यपत्त्युत्तरपदाण्ण्यः` [[4.1.85]]  इत्यत्र वक्ष्यते। उपसंख्यानशब्दस्य प्रतिपादनमित्यर्थः। तत्रेदं प्रतिपादनम् -  उत्तरसूत्रे चकारोऽनुक्तसमुच्चयार्थः, तेन शक्त्यादिषूपपदेषु ग्रहेरज्भविष्यति।`सूत्रे च` इत्यादि। धारेरर्थो धाय्र्यर्थः। तत्र वर्तमानाद्ग्रहेः सूत्रे चोपपदेऽच उपसंख्यानं प्रतिपादनं कर्तव्यम्। प्रतिपादनं तावत्तदेव। `सूत्रग्राह एवान्यः` इति। यः सूत्रं केवलमुपादत्ते न धारयति, तत्राणेव भवति॥