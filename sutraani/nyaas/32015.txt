`सुपीति सम्बध्यते` इति।शेतेरकर्मकत्वात्। अधिकरणस्य चाकर्मकत्वे सम्भवति सुपीतीह सम्बध्यते, न कर्मणीति।`पार्(ाआदिषूपसंख्यानम्` इति। आरम्भोऽयमनधिकरणार्थः। पार्(ाआभ्यामिति तृतीयान्तमुपपदं दर्शयति। उरःशः, पृष्ठशय इत्यत्रापि तृतीयान्तमेवोपपदं वेदितव्यम्।`दिग्धसहशयः` इति। दिग्धेन सह शेत इति `तृतीया`  [[2.1.29]]  इति योगविभागेन समासः। दिग्धस्य सहेन प्राक् प्रत्ययोत्पत्तेः पश्चादुपपदसमासः।`गिरौ` इत्यादि। गिरावुपपदे शेतेश्छन्दसि विषये डो भवति। `गिरिशः`इति। डित्त्वाट्टिलोपः। एतत् सर्वं <<व्यत्ययो बहुलम्>> [[3.1.85]]  इति बहुलवचनात् सिद्धम्॥बाल-मनोरमाअधिकरणे शेतेः 744, 3.2.15 अधिकरणे। सुबन्तेऽधिकरणवाचिन्युपपदे शीङ्धातोरच् स्यादित्यर्थः। पार्(ाआदिष्विति। अत्राऽधिकरणवाचनिनीति न संबध्यते। तद्ध्वनयन्नुदाहरति -  पार्(ाआभ्यामिति। उत्तानादिषु कर्तृष्विति। वार्तिकमिदम्। उत्तानादिशब्देषु कर्तृवाचिषूपपदेषु शीङोऽजित्यर्थः। गिराविति। वार्तिकमिदम्। गिरावुपपदे शीङो दभस्यापि टेर्लोपः। यद्यपि वैदिकप्रक्रियायामेवेदं व्याख्येयम्, तथापि लोके डप्रत्ययस्य न प्रवृत्तिः कि त्वजेवेति प्रदर्शनार्थमिह तद्व्याख्यानमित्यभिप्रेत्य लोके अच्प्रत्ययमुदाहरति -  गिरिशय इति। कथमिति। लोके डप्रत्ययाऽसंभवादिति भावः। समाधत्ते -  गिरिरस्यास्तीत्यादि। बाल-मनोरमाहरतेर्दृतिनाथयोः पशौ 752, 3.2.15 हरतेर्दृतिनाथयोः। दृतिः चर्मभस्त्रिका। दृतिहरिः आआ इति वृत्तिः। `नाथ` शब्दस्य विवरणम् - नासारज्जुमिति। नासिकाप्रोतरज्जुमित्यर्थः। नाथहरिरिति। नासिकाप्रोतरज्जुके पशुविशेषे रूढोऽयम्।