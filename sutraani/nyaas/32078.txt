`ब्राआहृणानामन्त्रयिता` इति। `मत्रि गुप्तभाषणे` (धातुपाठः-1679), <<इदितो नुम् धातोः>> [[7.1.58]]  इति नुम्, चुरादिणिच्, ततः `तृन्`  [[3.2.135]]  इति ताच्छीलिकस्तृन्। `सुपि` इत्यादि। ननु च `सुपि`  [[3.2.4]]  इत्यनुवर्तमाने पुनः सुब्ग्रहणमनर्थकम्?नानर्थकम्; पूर्वकं हि सुब्ग्रहणमुपसर्गेण सम्बद्धम्, अतस्तदनुवृत्तौ तस्याप्यनुवृत्तिः स्यात्। अत उपसर्गनिवृत्त्यर्थं पुनः सुब्ग्रहणं क्रियते। `उत्प्रतिभ्याम्` इत्यादि। सुब्ग्रहणस्य चोपसर्गनिवृत्त्यर्थ्तवादुपसर्गे न प्राप्नोतीति वचनम्। उत्प्रतिभ्यां परो य आङ,तस्मिन्नुपपदे सर्तेर्धातोरुपसंख्यानम् = प्रतिपादनं कर्तव्यम्। तत्रेदं प्रतिपादनम् -  <<अन्येभ्योऽपि दृश्यन्ते>> [[3.2.75]]  इत्यतोऽत्रापिशब्दः सर्वोपाधिव्यभिचारार्थोऽनुवर्तते, तेन `उदासारिण्यः`इत्यत्रोपसर्गे णिनिर्भवति।`साधुकारिणि च`इति। अताच्छील्यार्थ आरम्भः। चकारेणोपसंख्यानमित्यनुकृष्यते, तस्य प्रतिपादनमेवार्थः। प्रतिपादनं तु -  पूर्ववदपिशब्दं सर्वोपाधिव्यभिचारार्थमाश्रित्य कर्तव्यम्। अथ वा -  यदयम् `तच्छीलतद्धर्मत्साधुकारिषु`  [[3.2.134]]  इति तच्छीलेत्यभिधाय तत्साधुकारिग्रहणं करोरति,तज्ज्ञापयति - साधुकारिण्यताच्छील्येऽपि णिनिर्भवतीति। `ब्राहृणि वदः` इति। अयमप्यताच्छील्यार्थ आरम्भः, जात्यर्थो वा। ताच्छील्येऽजातौ पूर्वेणैव सिद्धत्वात् वाऽसरूपनिवृत्त्यर्थो न हि भवति। ब्राहृआणं वदित `ब्राहृवादी`इति। णिनेर्णकारो वृद्ध्यर्थः। द्वितीय इकारो नकारस्येत्संज्ञापरित्राणार्थः॥