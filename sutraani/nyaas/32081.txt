`आभीक्ष्ण्यं पौनःपुन्यम्` इति। पुनः पुनर्भावः पौनःपुन्यमिति, अव्ययानां भमात्रे टिलोपः। `तात्पर्यमासेवैव` इति। तदेवाभीक्ष्ण्यम्। पर्यायान्तराभ्यां स्पष्टीकरोति -  `{ताच्छील्यादन्यत् - काशिका, पदमंजरी च।} ताच्छील्यादन्यः` इति। एतेन `सुप्यजातौ`  [[3.2.78]]  इत्यादिनाऽऽभीक्ष्ण्ये न सिध्यतीत्यसामर्थ्यमुद्भावयन्नस्य योगस्य फलं दर्शयति -  `कषायपायिणः`इति। यत्र देशे कषायं पुनः पुनः पिबतामारोग्यं भवति, अतस्ते कषायं पिबन्तीति, न तु ताच्छील्यात्। `क्षीरपायिणः`इति। तेऽपि तथोक्तादेव कारणात् पानान्तराभावाद्वा ताच्छील्याभावेऽप्यगत्या क्षीरं पिबन्ति। `सौवीरपायिणः` इति। अत्राप्येतदेवानन्तरोक्तं पुनः पुनः सौवीरपानस्य कारणम्। सर्वत्र <<आतो युक् चिण्कृतोः>> [[7.3.33]]  इति युक्। `प्रातिपदिकान्तनुम्`  [[8.4.11]]  इत्यादिना णत्वम्। `कुल्माषखादः` इति। <<कर्मण्यण्>> [[3.2.1]] ॥