अलम्पूर्वः करोतिः, पुनः स एव निराङपूर्वः, `जनी प्रादुर्भावे` (धातुपाठः-1149) प्रपूर्वः;`{पचि धातुपाठः-} पच व्यक्तीकरण` (धातुपाठः-174);`पद गतौ` (धातुपाठः-1898), पतिमन्ये पठन्ति;`शल हुल पत्लृ गतौ` (धातुपाठः-843,844,845)। `{मदी हर्षग्लेपनयोः`-धातुपाठः-)मदी तृप्तिसाधने` (धातुपाठः-815) -  एते पदादय उत्पूर्वाः। `रुच {दीप्तवभिप्रीतौ च` -धातुपाठः-} दीप्तौ` (धातुपाठः-745); `त्रपूष् लज्जायाम्` (धातुपाठः-374) अपपूर्वः, `वृतु वर्तने` (धातुपाठः-758), `वृधु वृद्धौ` (धातुपाठः-759), `षह मर्षणे` (धातुपाठः-1809), `चर गत्यर्थः` (धातुपाठः-559) -  एभ्य इष्णुज् भवति, {तृणोऽपवादः इति, मु।पाठः} तृनोऽपवादः। यदा त्वलम्पूर्वः करोतिर्मण्डने वर्तते, तदा <<क्रुधमण्डार्थेभ्यश्च>> [[3.2.151]]  इति युच् प्राप्नोति;पूर्वविप्रतिषेधश्च वक्तव्यः; अन्यथा मण्डनादन्यत्र सावकाशमिष्णुचं परत्वाद्बाधते। येऽत्र सोपसर्गाः पठन्ते, तेभ्य एतदुपसर्गपूर्वेभ्य एव भवति, अन्येभ्यस्त्वनियमेन॥