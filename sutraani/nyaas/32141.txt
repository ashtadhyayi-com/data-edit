`शमु उपशमे` (धातुपाठः-1201), `तमु काङ्क्षायाम्`(धातुपाठः-1202), `दमु {उपशमे-धातुपाठः-} उपरमे` (धातुपाठः-1203), `श्रमु तपसि खेदे च` (धातुपाठः-1204), `भ्रमु अनवस्थाने` (धातुपाठः-1205), `क्षमु सहने` (धातुपाठः-1206), `क्लमु ग्लानौ` (धातुपाठः-1207), `मदी हर्षे`(धातुपाठः-1208)। `उत्तरत्र कुत्वार्थः` इति। सम्पर्कीत्यादौ `चजोः कु घिण्यतोः`  [[7.3.52]]  इति यथा स्यात्। `उकार उच्चारणार्थः` इति। अनुबन्धत्वमस्य निरस्यति। अनुबन्धत्वे सति शमिनौ शमिन इति `उगिदचाम्`  [[7.1.70]]  इति नुम् प्रसज्येत। इह शमिनितराम्, शमिनितमामिति <<नद्याः शेषस्यान्यतरस्याम्>> [[6.3.44]]  इति वर्तमाने <<उगितश्च>> [[6.3.45]]  इत्यन्यतरस्यां ह्रस्वत्वं स्यात्, अन्यथा ह्रस्यानुबन्धकरणमनर्थकं स्यात्। तस्मदुच्चारणार्थ एवोकारो भवति। ह्रस्वत्वञ्च <<घरूपकल्पचेलड्ब्रुवगोत्रमतहतेषु ङ्योऽनेकाचो ह्रस्वः>> [[6.3.43]]  इत्यनेन नित्यं भवति।`शमी` इति। `अत उपधाया-`  [[7.2.116]]  इति वृद्धिर्न भवति, `नोदात्तोपदेश`  [[7.3.34]]  इत्यादिना प्रतिषिद्धत्वात्। `सौ च`  [[6.4.13]]  इति दीर्घः।`असिता`इति। `असु क्षेपणे` (धातुपाठः-1209) तृनि भवति॥