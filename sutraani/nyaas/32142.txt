`पृची सम्पर्के` (धातुपाठः-1462) सम्पूर्वः। `रुधिर् आवरणे` (धातुपाठः-1438) अनुपूर्वः;`यम उपरमे` (धातुपाठः-984), `यसु प्रयत्ने` (धातुपाठः-1210) आङपूर्वः,`सृज विसर्गे` (धातुपाठः-1178), `ज्वर रोगे` (धातुपाठः-776) सम्पूर्वः;`क्षिप प्रेरणे` (धातुपाठः-1285), `रट परिभाषणे` (धातुपाठः-297), `वद वक्ताव्यां वाचि` (धातुपाठः-1009), `दह भस्मीकरणे` (धातुपाठः-991), `मुह वैचित्त्ये` (धातुपाठः-1198) परिपूर्वः, `दुष वैकृत्ये` (धातुपाठः-1185), `द्विष अप्रीतौ` (धातुपाठः-1013), `द्रुह जीघांसायाम्` (धातुपाठः-1197),`दुह प्रपूरणे` (धातुपाठः-1014), `क्रीडृ विहारे` (धातुपाठः-350) आङपूर्वः, `विजिर्पृथग्भावे` (धातुपाठः-1094) विपूर्वः, `त्यज {हानौ इत्येव-धा।पा} वयोहानौ` (धातुपाठः-986), `रञ्ज रागे` (धातुपाठः-999), `भज सेवायाम्` (धातुपाठः-998), `चर गत्यर्थ` (धातुपाठः-559) अतिपूर्वः, स एवानुपूर्वः, `मुष स्तेये` (धातुपाठः-1530) आङपूर्वः, `हन हिंसागत्योः` (धातुपाठः-1012) अभ्याङपूर्वः। शरेषा वृत्तावेव निर्दिष्टाः। `न त्वदादिः`इति। `गृह्रते`इति सम्बध्यते। आदादिकः कस्मान्न गृह्रत इत्याह -  आदादिकस्तु लुग्विकरणः, तस्मात् स न गृह्रते। `परिदेविर्भ्वादिः` इति। `गृह्रते` इति सम्बन्धः। अथ परिदिव#ए#ः क्रीडाद्यर्थस्य ण्यन्तस्य ग्रहणं कस्मान्न भवति? अण्यन्तैरितरैः साहचर्यात्। `सामान्येन गृह्रते` इति। विशेषाभावात्। `द्वयोरपि ग्रहणम्` इति। तत एव हेतोः। `निपातनादनुनासिकलोपः` इति। `त्यजरज`इति सूत्रे निरनुनासिकस्योच्चारणमेव निपातनम्। `सम्पर्की` इति। लघूपधगुणः। `आयामी` इति। <<अत उपधायाः>> [[7.2.116]]  इति वृद्धिः। `परिसारी` इति। अत्रापि <<अचो ञ्णिति>> [[7.2.115]]  इति वृद्धिः। `अभ्याघाती` इति। पूर्ववद्घत्वतत्वे॥