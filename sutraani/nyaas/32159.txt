`डुदाञ् दाने` (धातुपाठः-1091), `दो अवखण्डने`(धातुपाठः-1148), `देङ रक्षणे`(धातुपाठः-962) - त्रयाणामिह ग्रहणम्; `गामादाग्रहणेष्वविशेषः` (व्या।प।124) इति वचनात्। `धेट् पाने`(धातुपाठः-902), षिञ् बन्धने` (धातुपाठः-1477), `शद्लृ शातने` (धातुपाठः-1428), `षद्लृ विशरणगत्यवसादनेषु` (धातुपाठः-1427)। अथ `धारुर्वत्सो मातरम्` इति कथमत्र द्वितीया, यावता `कर्त्तृकर्मणोः कृति`  [[2.3.65]]  इति षष्ठआ भवितव्यमित्यत आह -  `न लोकाव्ययनिष्ठा` इति। उको य उकारस्तेन सहाकः सवर्णदीर्घत्वेन प्रश्लिष्टः, तेन तदन्तविधौ विज्ञायमाने उकारान्तस्य प्रत्ययस्य प्रयोगे षष्ठी न भवति, तेन द्वितीयैव भवतीति न षष्ठी। नन्विह तर्हि -  कटं चिकीर्षुरिति प्रतिषेधो न स्यात्, उप्रत्यय्सयानुकारान्तत्वात्। घिनुणपि बवति। छन्दस्युकारान्तत्वात् `आदृगमहन`  [[3.2.171]]  इत्यादिना किकिनावपि भवतः॥