`पूर्वत्र वर्तमानात्िति। अथ पूर्वत्र वर्तमानग्रहणं कस्मान्न निवर्त्तितम्, युक्तं हि तत् तत्र निवर्त्तियितुम्, तथा हि -  तस्मस्तत्र निवृत्ते सतीदं न कर्तव्यम्? नैतदस्ति;अवश्यमैतत् कर्तव्यम्,यस्मात् केचिद्भूत एवेष्यन्ते। यदिच पूर्वत्र वर्तमानग्रहणानुवृत्तिर्न स्यात्,भविष्यत्यप्युणादयो न स्युः। <<भविष्यति गम्यादयः>> [[3.3.3]]  इत्येकं तु नियमार्थं विज्ञायेत -  भविष्यत्येव गम्यादयैति। तस्मात् पूर्वत्रानुवर्तयितव्यं वर्तमानग्रहणम्। `वत्र्म` इति। `आतो मनिम्` [[3.2.74]]  इत्यनुवर्तमाने <<अन्येभ्योऽपि दृश्यन्ते>> [[3.2.75]]  इति मनिन्प्रत्ययः।<<नेड् वशि कृति>> [[7.2.8]]  इतीट्प्रतिषेधः। `भस्म` इति। `भस भत्र्सनदीप्त्योः` (धातुपाठः-1100)। `दृशिग्रहणम्` इत्यादि। विशिष्टप्रयोगमनुसृत्य यत्र शिष्टाः प्रयुज्यते तत्र भूते प्रत्ययः कर्तव्यः,न तु सर्वत्रेति दृशिग्रहणेनायमर्थः प्रतिपादित इति दर्शयति॥