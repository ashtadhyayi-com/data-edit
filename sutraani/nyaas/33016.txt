पदेर्ण्वृल्तृचोरपवादो घञ् विधीयते, रुजिविशिभ्यामिगुपधलक्षणस्य कस्य, स्पृशेश्च पचाद्यचः। `पादः` इति। <<अत उपधायाः>> [[7.2.116]]  इति वृद्धिः। यद्येवम्, पदमिति न सिद्ध्यति? न तु खलु न सिद्ध्यति, `अनुदात्तं पदमेकवर्जम्  [[6.1.152]] इति निपातनात्।`स्पृश उपतापे इति वक्तव्यम्िति। उपतापः = रोगः, तत्र स्पृशेर्घञ्भवतीत्येतदर्थरूपं व्याख्येयमित्यर्थः। तत्रेदं व्याख्यानम् -  `लृटः सद्वा`  [[3.3.14]]  इत्यतो वाग्रहणमनुवर्तते, सा च व्यवस्थितविभाषा। तेन स्पृशेरुपात एव कर्तरि भवति, नान्यत्रेति। `स्वरे विशेषः` इति। अचि हि सत्यन्तोदात्तत्वं भवति, घञि तु पदस्याद्युदात्तत्वं स्यात्। घञो ञकारो वृद्ध्यर्थः, आद्युदात्तार्थश्च। घकारः `चजोः कुघिण्ण्यतोः`  [[7.3.52]]  इति कुत्वार्थः॥