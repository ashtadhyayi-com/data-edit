`एकस्तण्डुलनिश्चायः`इति। <<ग्रहवृदृनिश्चिगमश्च>> [[3.3.58]]  इत्यपि प्राप्ते धञ्। `द्वौ शूर्पनिष्पावौ` इति। अत्रापि `ऋदोरप्`  [[3.3.57]]  इत्यपि प्राप्ते। <<इदुदुपधस्य चाप्रत्ययस्य>> [[8.3.41]]  इति विसर्जनीयस् षत्वम्। `द्वौ कारौ`इति। `कृ विक्षेपे` (धातुपाठः-1409)। ननु च द्वौ शूर्पनिष्पावावित्यत्र <<निरभ्योः पूल्वोः>> [[3.3.28]]  इत्यनेन घञ् सिद्धः, तत्किमर्थमिदमिहोक्तम्? एवं मन्यते  - अन्यार्ते सर्वग्रहणे क्रियमाणे परिमाणाख्यायां वाऽन्यत्रैव सिद्धम्, निष्पूर्वादपि ह्रप्प्रत्ययो युक्तः, <<निरभ्योः पूल्वोः>> [[3.3.28]]  इत्यस्य तु यत्र परिमाणाख्या न गम्यते सोऽवकाश इति। कः पुनस्तेन वानेन वा घञि सति विशेषः? को न्यायो वाख्ययते? न कश्चित्। ननु च धातोरिति सामान्यमधिकृतम्, न धातुविशेष इति। अन्तरेणापि सर्वग्रहणं धातुमात्राद्धञ् भविष्यति तत्किमर्थं सर्वग्रहणमित्याह - `सर्वग्रहणम्` इत्यादि। किं पुनः कारणमसति सर्वग्रहणेऽपो बाधा न सिध्यतीत्याह - `पुरस्तात्` इत्यादि। `पुरस्तादपवादा अनन्तरान् विधीन् बाधन्ते नोत्तरान्` (व्या।प।9) इति। सति सर्वग्रहणे घञमनन्तरमचमेव बाधेत, नापम्। सर्वग्रहणे तु सत्यपमपि बाधते। तस्मादपोऽपि बाधा यथा स्यादिति सर्वग्रहणम्।न च परिमाणशब्दोऽयं प्रस्थादिषु रूढो न संख्यायाम्, तत्कथं परिमाणाख्यायं प्रत्ययो विधायमान एकस्तण्डुलनिश्चाय इत्यादौ गम्यमानायां भवतीत्यत आह - `आख्याग्रहणम्` इत्यादि। आख्याग्रहणमिह रूढेर्निरासस्त्यागो यथा स्यादित्येवमर्थं कृतम्। तेन रूढौ त्यक्तायां संख्यापि गृह्रते। आख्याग्रहणसामर्थ्याद्धि परिमाणम्, अतो युक्तं तस्यापि ग्रहणम्। यदि सर्वग्रहणात् परमप्ययं घञ् बाधते, स्थीप्रत्ययानपि बाधेतेत्यत इत्यभिप्रायः। अत एवाह -`स्त्रीप्रत्ययास्तु न बाध्यन्ते` इति। कृतः पुनरयमर्थो लभ्यते? `सर्वेभ्यः`इति पञ्चम्यन्तेन निद्र्दशात्। पञ्चम्यन्तनिर्द्देशे हि सर्वशब्दो धातुसमानाधिकरणो विज्ञायते। तेन प्रकृत्याश्रयस्यापवादस्य सर्वग्रहणाद्बाधा भवति, नार्थाश्रयस्य। यदि त्वर्थाश्रयोऽप्यपवादो बाधितुमिष्टः स्यात्, तदा सर्वस्मिन्निति सर्वशब्दं सप्तम्यन्तमुच्चारयेत्। `एका तिलोच्छ्रितिः`इति। श्रिञ उत्पूर्वात् <<स्त्रियां क्तिन्>> [[3.3.94]] , <<स्तोः श्चुना श्चुः>> [[8.4.40]]  इति चुत्वम्, <<शश्छोऽटि>> [[8.4.63]]  इति च्छत्वम्। `दारजारौ` इत्यादि। दारजारशब्दौ निपात्येते। किमत्र निपात्यते? `दृ विदारणे` (धातुपाठः-1493) `जृष् वयोहानौ` (धातुपाठः-1130) आभ्यां हेतुमण्ण्यन्ताभ्यां कर्तरि तृजादिषु घञि णिलुक्। ननु च <<णेरनिटि>> [[6.4.51]]  इति णिलोपे हि सति `जनीजृष्क्नसुरञ्जोऽमन्ताश्च` (धातुपाठः-817) इति मित्संज्ञायां सत्यां णिलोपे कृतेऽपि प्रत्ययलक्षणेन जीर्यतेर्मितां ह्रस्वत्वं प्रसज्यते। अस्तु तर्हि मितां ह्रस्वत्वम्, पुनर्घञाश्रया वृद्धिर्भविष्यतीति चेत्? अयुक्तमेतत्; न हि घञाश्रया वृद्धिः प्राप्नोति, <<अचः परस्मिन् पूर्वविधौ>> [[1.1.57]]  इति स्थानिवद्भावे सति णिचा व्यवहितत्वात्। लुकि तु सति तस्यापरनिमित्तत्वादसति स्थानिवद्भावे घञमाश्रित्य वृद्धिर्भवति। न च प्रत्ययलक्षणेन ह्रस्वत्वं प्रसज्यते; `न लुमताङ्गस्य  [[1.1.62]]  इति प्रत्ययलक्षणप्रतिषेधात्। तस्माल्लुग्वक्तव्यः॥