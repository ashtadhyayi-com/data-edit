`सांकूटिनम्` इति। `कूट {परितापे (परिदाहे इत्यन्ये)-धातुपाठः-} (धातुपाठः-1890), <<अणिनुणः>> [[5.4.15]]  इतीनुमन्तात् स्वार्थिकोऽण्। <<इनण्यनपत्ये>> [[6.4.164]]  इति प्रकृतिभावात् <<नस्तद्धिते>> [[6.4.144]]  इति टिलोपो न भवति।`संरावः` इति। `उपसर्गे रुवः  [[3.3.22]]  इति घञ्। `संद्रावः` इति। अत्रापि <<समि युद्रुदुवः>> [[3.3.23]]  इति।	ननु च भाव इति वर्तत एव, तत्किमर्थं पुनस्तद्ग्रहमित्याह - `भावे` इति। `वर्तमाने` इत्यादि। भावग्रहणमिहातिरिच्यते, तदितरिच्यमानं वासरूपनिरासार्थं विज्ञायते। तेन क्तेन सहेनुणः समावेशो न भवति। ननु च कारक इत्यपि वर्तते, ततस्तन्निवृत्त्यर्थं भावग्रहणं कस्मान्न भवति? एवं मन्यते - भावे कारक इति द्वये प्रकृतेऽपि प्रयोगदर्शनवशाद्वयवस्था भवति, यथा णचः। स हि द्वथेऽपि प्रकृते लक्ष्यदर्शनानुरोधात् पुनग्र्रहमन्तरेणापि यथा भाव एव विज्ञायते, न कराके, तथात्रेनुणपि भाव एव विज्ञास्यते। तस्माद्वासरूपविधिनिरासार्थमेव पुनर्भावग्रहणं युक्तमिति। यद्येवम्, तर्हि, यथा घञेनुणः समावेशो न भवति तथा ल्युटापि न स्यादित्यत आह - `ल्युटा तु` इत्यादि। गतार्थम्। इनुणो णकारो वृद्ध्यर्थः। उकार उच्चारणार्थः॥