`योगविभागोऽत्र कर्तव्यः` इति। कृञः क्यबिति भवति, ततः शश्च, यथाप्राप्तञ्चेति, तेन त्रीणि रूपाणि सिध्यन्ति। तत्र `कृञः`इति योगेन कृत्येत्येतद्रूपं सिध्यति, `श च` इत्यनेन क्रिया कृतिरिति चेत्येतद्रूपद्वयं क्रियत इति। यदा भावे शब्दस्तदा <<सार्वधातुके यक्>> [[3.1.67]] , <<रिङ् शयग्लिङ्क्षु>> [[7.4.28]]  इति रिङादेशः। यदा त्वकर्तरि कारके तदा यगभावाच्छ एव प्रत्यये परतो धातोरिङादेशे कृते `अचि श्नुधातु`  [[6.4.77]]  इत्यादिना तस्येयङ्। शकारः सार्वधातुकार्थः॥