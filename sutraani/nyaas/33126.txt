`तदितरयोः`इति। सुशब्देषच्छब्दयोः। कथं पुनः सामान्योक्तेनापि विशेषो लभ्यते? इत्याह -  सम्भवात्िति। यत्र यस्य सम्भवस्तत्र तस्य विशेषणं भवति। कृच्छ्रमेव दुःशब्दस्यार्थे वर्तते, नाकृच्छ्रम्। इतरयोस्त्वर्थेऽकृच्छ्रमेव वर्त्तैते न कृच्छ्रम्। तस्मात् कृच्छ्रं दुर एव विशेषणम्, अकृच्छ्र त्वितरयोरेव। `ईषात्करः कटो भवता` इति। अकृच्छ्रेणायत्नेन क्रियते भवता कट इत्यर्थः। `ईषत्कार्यः`इति। `ऋहलोण्र्यत्`  [[3.1.124]]  इति ण्यत्। ईषच्छब्दोऽत्र मनागित्यस्यार्थे वर्ततेत।`लकारः स्वरार्थः` इति। लिति प्रत्ययात् पूर्वस्योदात्तत्वं यथा स्यात्। ननु च ह्रस्वादिकं खित्कार्यं <<खित्यनव्ययस्य>> [[6.3.66]]  इत्येवमादिशास्त्रेणानव्ययस्य विधीयते; ईषदादयश्चाव्ययसंसज्ञाः; तत्किमर्थं खलः, खित्करणमित्याह -  `खित्करणमुत्तरत्र मुमर्थम्` इति।उत्तरत्रानव्ययेऽप्युपपदे खल् विधास्यते, तत्र <<अरुर्द्विषदजन्तस्य मुम्>> [[6.3.67]]  इति मुम् यथा स्यादित्येवमर्थं खित्करणम्॥