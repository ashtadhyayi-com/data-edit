`आगमत्` इति। लुङ। आगत इति निष्ठा। `अनुदात्तोपदेश`  [[6.4.37]]  इत्यादिनानुनासिकलोपः। `अधीमहे` इति। इङो लुट्, महिङ्, अदादित्वाच्छपो  [[2.4.72]]  लुक्। `अध्यगीष्महि` इति। लुङ, `विभाषा लुङलृङोः`  [[2.4.50]]  इतीङो गाङादेशः, गाङकुटादिना  [[1.2.1]]  सिचो ङित्त्वात् `घुमास्था`  [[6.4.66]]  इत्यादिनेत्त्वम्। भूतवच्चेत्यादिदेशे लङलिटावपि प्राप्नुतः, तौ कस्मान्न भवत इत्याह -  `सामान्यातिदेशे` इत्यादि। भतसामान्यातिदेशोऽयम्, भूतविशेषप्रत्ययौ च लङलिटौ। सामान्यातिदेशे विशेषस्यानतिदेशः, तेन ताविह न भवतः॥