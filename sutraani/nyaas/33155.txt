`{भविष्यति च काले - काशिका`} भविष्यति काले` इति। इष्यत इत्यपेक्षते। कथं पुनर्विभाषा भविष्यत्कालश्च लभ्यते, यावता नेह सूत्रे विभाषाग्रहणं विनापि भविष्यत्कालोऽस्ति? अत आह - यस्माद्विभाषाग्रहणमनुवर्तते` इति। तेन विभाषा लिङप्रत्ययो लभ्यते। यत् `उताप्योः`  [[3.3.152]]  इत्यादेः सूत्राल्लिङिति वर्तमाने पुनर्लिङग्रहणं क्रियतेऽतोभविष्यत्कालो लभ्यते। पुनर्लिङग्रहणस्यैतत् प्रयोजनम् - कालविशेषे भविष्यति यथा स्यादिति। तेन हन्तीति पलायत इत्येवमादौ वर्तमानविवक्षायां लडेव भवति। अत्र हननं हेतुः, पलायनं हेतुमत्। `पलायते` इति। <<उपसर्गस्यायतौ>> [[8.2.19]]  इति लत्वम्॥