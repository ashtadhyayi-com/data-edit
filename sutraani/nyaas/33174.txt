`समुदायेन`इति। प्रकृतिप्रत्ययसमुदायेन। एतेन समुदायोपाधितां संज्ञाया दर्शयति। `तन्तिः`इति। `तनु विस्तारे`(धातुपाठः-1463), अत्र <<अनुनासिकस्य क्विझलोः क्ङिति>> [[6.4.15]]  इति दीर्घः प्राप्नोति, `अनुदात्तोपदेश` [[6.4.37]]  इत्यादिनानुसिकलोपश्च; तदुभयं <<न क्तिचि दीर्घश्च>> [[6.4.39]]  इति निषिध्यते। `सातिः`इति। `षणु दाने`(धातुपाठः-1464), <<जनसनखनां सञ्झलोः>> [[6.4.42]]  इत्यात्त्वम्। `देवदत्तः`इति। डुदाञो निष्ठायाम् <<दो दद् घोः>> [[7.4.46]]  इति ददादेशः, `खरि च` [[8.4.54]]  इति चर्त्वम्॥