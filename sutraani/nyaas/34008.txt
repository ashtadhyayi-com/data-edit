`उपसंवादः परिभाषणम्; कर्तव्ये पणबन्धः` इति। उपसंवादशब्दस्येमौ पर्यायौ। `यदि मे भवान्` इत्यादिनोसवादस्य स्वरूपं दर्शयति। कारणत इत्यादिनाप्याशङ्कायाः। `अनुसरणम्` इति। अनुगमनम्, अनुमानमित्यर्थः। `तर्क उत्प्रेक्षा` इति। आशङ्काया इमौ प्र्यायौ। `अहमेव` इत्यादि। देवैः पशुपतिरुक्तस्त्रिपुरं जहीति, तेनोक्तम् -  `अहमेव पशूनामीशै` इति। ब्राहृहत्याभागं गृहाणेत्युक्ते आदित्य इदमुक्तवान् `मदग्रा एव वो ग्रहा गृह्रान्तै। मद्देवतान्येव वः पात्राण्युच्यान्तै। `ईशै`इति -  `ईश ऐआर्ये` (धातुपाठः-1020), उत्तमपुरुषैकवचनम्, इट्, टेरेत्वम्, `एत ऐ`  [[3.4.93]] । `गृह्रान्तै` इति - ग्रह उपादाने` (धातुपाठः-1533), <<झोऽन्तः>> [[7.1.3]] , कर्मणि <<सार्वधातुके यक्>> [[3.1.67]] , ग्रह्रादिसूत्रेण  [[6.1.16]]  सम्प्रसारणम्। शेषं पूर्ववत् साधनम्। `उच्यान्तै` इति -  `वच परिभाषणे` (धातुपाठः-1063), वच्यादिसूत्रेण  [[6.1.15]]  सम्प्रसारणम्। शेषं पूर्ववत्। `पताम` इति -  `पत्लृ गतौ` (धातुपाठः-845), मस्, <<लेटोऽडाटौ>> [[3.4.94]]  इत्याट्। `जिहृआचरणेन` इत्यादिना पूर्वोक्तमाशङ्कालक्षणमुदाहरणे दर्शयति। `लिङर्थ एवायम्` इति। हेतुहेतुमद्भावः। कथम्? उपसंवादे तावत् -  यदि मे भवानिदं कुर्यादहमपि त इदं दास्यामीत्येवंविधं परिभाषणलक्षणम्। तत्र च करणं हेतुः, दानं हेतुमदिति युक्त उपसंवादो लिङर्थः। आशङ्कापि कारणतः कार्यानुसरणम्। तत्रापि कारणं हेतुः, कार्यानुसरणं हेतुमदित्याशङ्कापि लिङर्थ एव। यद्येवम्म, पूर्वेणैव सिद्धम्, तत्किमर्थमिदमुच्यते? इत्याह -  `नित्यार्थ वचनम्` इति। स्यादेतत् पूर्वेणैव नित्यं भविष्यतीत्याह -  `पूर्वसूत्रे` इत्यादि॥