धातुसम्बन्धाधिकारादनुप्रयोगेण भवितव्यम्, द्विष्ठत्वात्। तत्र प्रत्यासत्तेरनुप्रयोगधात्वपेक्षयैव समानकर्मत्वं विज्ञायत इत्याह -  `अनुप्रयोगधातुना` इत्यादि। `कालयति` इति। `{वेल कालोपदेशे (काल इति पृथग्धातुरित्येके)-धातुपाठः- कल क्षेपे-धातुपाठः-} काल विक्षेपे (धातुपाठः-1880)। `दन्तताडम्` इति। `तड आघाते` (धातुपाठः-1579), चुरादिरेव। `दण्डेनाहत्य` इत्यादि। अत्र हन्तेश्चौरः कर्म , अनुप्रयोगधातोश्च गौरिति समानकर्मकत्वाभावः। तेन क्त्वाप्रत्यय एव भवति। `आहत्य` इति। `अनुदात्तोपदेश`  [[6.4.37]]  इत्यादिनाऽनुनासिकलोपः, <<ह्रस्वस्य पिति कृति तुक्>> [[6.1.71]] ॥