`यथासंख्यमत्र नेष्यते` इति। कथं पुनरिष्यमाणमपि न भवति, यावता द्वे प्रकृती, प्रत्ययावपि द्वावेवेत्यस्ति यथासंख्यप्राप्तिनिमित्तम्? `कृभ्वोः` इति निर्देशाल्लक्षमव्यभिचारचिह्नात्। इह प्रत्यये विधीयमाने `परश्च`  [[3.1.2]]  इति सम्बन्धाद्दिग्योगलक्षणया पञ्चम्या भवितव्यम्, ततर् कृभूभ्यामिति पञ्चमीनिर्देशे कर्तव्ये योऽयं `कृभ्वोः` इति निर्देशाल्लक्षणव्यभिचारचिह्नात्। इह प्रत्यये विधीयमाने `परश्च`  [[3.1.2]]  इति सम्बन्धाद्दिग्योगलक्षणया पञ्चम्या भवितव्यम्, तत्र कृभूभ्यामिति पञ्चमीनिर्देशे कर्तव्ये योऽयं `कृभ्वोः` इति षष्ठीनिर्देशः स लक्षणव्यभिचारचिह्नम्, तेन यथासख्याभाव इति वेदितव्यम्। `मुखतः` इति। <<अपादाने चाहीयरुहोः>> [[5.4.45]]  इति तसिः।`मुखीकृत्य` इति। अत्र मुखशब्दश्च्व्यन्तः। `अभूततद्भावे`  [[5.4.50]]  इत्यादिना च्विः, <<अस्य च्वौ>> [[7.4.32]]  इतीत्त्वम्। `मुखे तस्यति` इति। `तसु उपक्षये`, (धातुपाठः-1212) <<अन्येभ्योऽपि दृश्यते>> [[3.3.130]]  इति क्विप्, हल्ह्रादिना  [[6.1.66]]  सुलोपः, रुत्वविसर्जनीयौ। धातुरत्र तस्शब्दः, न तु प्रत्ययः। तेन तदन्त डपदेशे क्त्वाणमुलौ न भवतः, `समानकर्त्तृकयोः`  [[3.4.21]]  इति क्त्वैव भवति॥