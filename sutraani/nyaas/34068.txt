भव्यादिषु गेयप्रवचनीयोपस्थानीयाः सकर्मकाः। तेन तेषां कर्मणि प्राप्ते कर्तरि च निपातनम्। शेषाणामकर्मकाणां भावे कर्तरि च। `भव्यः` इति। `अचो यत्`  [[3.1.97]] , गुणः, <<धातोस्तन्निमित्तस्यैव>> [[6.1.80]]  इत्यवादेशः। `गेयः` इति। `ईद्यति`  [[6.4.65]]  इतीत्त्वम्,गुणः। `साम्नाम्` इति। कर्मणि कृद्योगलक्षणा षष्ठी। `उपस्थानीयः` इति। अनीयर्। `जन्यः`इति। `अचो यत्`  [[3.1.97]]  इत्यत्र `तकिशसियतिचतिजनीनामुपसंख्यानम्` (वा।213) इति यत्। `आप्लाव्यः` इति। प्लवतेः <<ओरावश्यके>> [[3.1.125]]  ण्यत्,वृद्धिः, पूर्ववदावादेशः। `आपात्यः` इति। `ऋहलोण्र्यत्`  [[3.1.124]] ॥