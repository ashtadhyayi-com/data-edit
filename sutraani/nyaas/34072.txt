`उपस्थितः` इति। `द्यतिस्यतिमास्थामिति किति`  [[7.4.40]]  इत्तीत्वम्। `अनूषितः` इति। वच्यादिना (6.1.15 सम्प्रसारणम्, `वसतिक्षुघोः`  [[7.2.52]]  इतीट्, `शासिवसिघसीनाञ्च`	 इति षत्वम्। `अनुजातः` इति। <<जनसनखनां सञ्झलोः>> [[6.4.42]]  इत्यात्त्वम्। `आरूढः` इति। `हो ढः`  [[8.2.31]] , `झषस्तथोर्द्धोऽधः`  [[8.2.40]]  इति धत्वम्, <<ष्टुना ष्टुः>> [[8.4.41]] , <<ढो ढे लोपः>> [[8.3.13]] , <<ढ्रलोपे पूर्वस्य दीर्घोऽणः>> [[6.3.111]]  इति दीर्घः। `अनुजीर्णः` इति। `जृ वयोहानौ` (धातुपाठः-1494), `ऋत इद्धातोः`  [[7.1.100]]  इतीत्त्वम्, `हलि च`  [[8.2.77]]  इति दीर्घत्वम्, `रदाभ्याम्`  [[8.2.42]] इत्यादिना नत्वञ्च।ननु च श्लिषादीनामकर्मकत्वादेव सिध्यतीति तत्किमर्थमेषां ग्रहणमित्याह -  `श्लिषादयः` इत्यादि। `तदर्थम्` इति। सकर्मकार्थमित्यर्थः॥