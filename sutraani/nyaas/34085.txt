`तामादयः` इति। येषां `तस्थस्थ`  [[3.4.101]]  इत्यादिना विधाननम्। `सलोपश्च` इति। यस्य नित्यं ङितः` ( 3.4.99) इति विधानम्।`अडाटौ इत्यादि। `लुङ्लङ्लृङक्षु`  [[6.4.71]] इत्यादिनाट्, <<आडजादीनाम्>> [[6.4.72]]  इत्याट् लङः कार्य विधास्यते। `लङ शाकटायनस्यैव`  [[3.4.111]]  इति झेर्जुसादेशश्च। न चेह कश्चिद्विशेष उपादीयते, ततश्च यस्मादतिदेशात् तामादिकार्यं भवति तथा <<आडजादीनाम्>> [[6.4.72]]  लङकार्येणापि भवितव्यमित्यभिप्रायः। `इतश्च`  [[3.4.100]]  इति लोपः, मिपोऽम्भावश्च। देश्यमेतत्। तयोः `एरुः`  [[3.4.86]]  इत्युत्त्वस्य `मेर्निः`  इति निरादेशस्य चापवादस्य विधास्यमानत्वात्। `सा च व्यवस्थितविभाषा` इति। तेन तामादिरेवादेशो भवति, न त्वडादिरिति मन्यते॥