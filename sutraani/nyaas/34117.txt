`{अस्तये इति मुद्रितः पाठः} स्वस्तये` इति। `अस भुवि` (धातुपाठः-1065), स्त्रियां क्तिन्। सार्वधातुकत्वादस्तेर्भूभावो न भवति।`विशृण्विरे` इति। अत्र लिटः सार्वधातुकत्वात् <<श्रुवः शृ च>> [[3.1.74]]  इति श्नुप्रत्ययः, शृभावश्च। `सुन्विरे` इति। <<स्वादिभ्यः श्नुः>> [[3.1.73]] । `उपस्थेयाम`इति। तिष्ठतेर्लिङ,यासुट्,मस्, <<एतेर्लिङि>> [[7.4.24]] इत्येत्वम्।ननु <<व्यत्ययो बहुलम्>> [[3.1.85]]  इत्यनेनैव सिद्धं सर्वमेवेदम्, किमर्थोऽयमारम्भ इत्याह -  `व्यत्ययो बहुलमित्यस्यैव` इति। गतार्थम्॥इति श्रीबोधिसत्त्वदेशीयाचार्यजिनेन्द्रबुद्धिपादविरचितायां काशिकाविवरणपञ्जिकायांतृतीयस्याध्यायस्यचतुर्थः पादः।समाप्तश्च तृतीयोऽध्यायः॥