`वनः` इति क्वनिब्वनिपोः प्रत्ययोग्र्रहणम्। अथ `बन षण सम्भवक्तौ` (धातुपाठः-463,464) `वनु याचने` (धातुपाठः-1470) इत्याभ्यां <<अन्येभ्योऽपि दृश्यन्ते>> [[3.2.75]]  इति विचि कृते यद्रूपं वन्निति निष्पद्यते तत्कस्मान्न गृह्रते यदि ताभ्यां विज् दृश्येत स तु न दृश्यते; अनभिधानात्। `शर्वरी` इति। `शृ? हंसायाम्` (धातुपाठः-1488), <<अन्येभ्योऽपि दृश्यन्ते>> [[3.2.75]]  इति वनिप्,गुणः रपरत्वम्। `परलोकदृआरी` इति। दृशस्तेनैव सूत्रेण  [[3.2.75]]  क्वनिप्।`वनोन हशः` इति। क्वचिदिति शेषः। हशः परो यो वनिप् हशन्ताद्धातोर्विहितस्तदन्तात् प्रातिपदिकात् क्वचिन्ङीब्रोफश्चान्तादेशो न भवति। `सहयुध्वा` इति। `युध सम्प्रहारे` (धातुपाठः-1173), `दृशेः क्वनिप्`  [[3.2.94]] , <<राजनि युधिकृञः>> [[3.2.95]] , `सहे च`  [[3.2.96]]  इति क्वनिप्, <<नोपधायाः>> [[6.4.7]] , `सर्वनामस्थाने`  [[6.4.8]]  इति दीर्घः, <<नलोपः प्रातिपदिकान्तस्य>> [[8.2.7]] । क्वचित्तु प्रतिषेधो न भवत्येव - शर्वरीति, अतर् रेफाद्धशः परो वनिप्; अवावरीति, अत्रापि हशन्ताद्धातोर्वनिब्विहितः, तथापि प्रतिषेधो न भवति। `ओणृ अपनयने` (धातुपाठः-454), <<अन्येभ्योऽपि दृश्यन्ते>> [[3.2.75]]  इति वनिप्, `विड्वनोरनुनासिकस्यात्`  [[6.4.41]]  इत्यात्त्वम्, अवादेशः। न च वनो न हश इत्येव {वक्तव्यं कर्तव्यम्` इति मुद्रितः पाठः। } वक्तव्यम्; यस्मात् <<पादोऽन्यतरस्याम्>> [[4.1.8]]  इत्यन्तरस्यांग्रहणमस्यापि योगस्य शेषः। सा च व्यवस्थितविभाषा विज्ञायते। तेन यत्र ङीब्रोफौ नेष्येते तत्र न भविष्यतः॥