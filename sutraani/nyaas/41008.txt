`पाद इति कृतसमासान्तः पादशब्दो निर्दिश्यते` इति। अथ `पद गतौ` (धातुपाठः-1169) इत्यस्माण्ण्यन्तात् <<अन्येभ्योऽपि दृश्यते>> [[3.3.130]]  इति क्विपि कृते यत् पादिति रूपं निष्पद्यते रूपं निष्पद्यते तस्य ग्रहणं कस्मान्न विज्ञायते? विज्ञायते यदि पादयतेः क्विब् दृश्येत्, स तु न दृश्यते; अनभिधानात्। `द्विपात्, द्विपदी` इति। द्वौ पादादस्या इति बहुव्रीहिः। `पादस्य लोपः`  [[5.4.138]]  इत्यनुवर्तमाने <<संख्यासुपूर्वस्य>> [[5.4.140]]  इत्यकारलोपः, <<पादः पत्>> [[6.4.130]]  इति पद्भावः॥