`प्रभ्वी` इत्यादि। `भुवः संज्ञान्तरयोः`  [[3.2.179]]  इत्यतः `भुवः` इत्यनुवर्तमाने `विप्रंशभ्यो ड्वसंज्ञायाम्`  [[3.2.180]]  इतिप्रत्ययः, तदन्तान्ङीष्। `स्वयम्भूः` इति। भवतेः क्विबन्तस्य रूपम्। ननु च `भुवः` इति भूशब्दाद्दीर्घादियं पञ्चमी, , ततश्च दीर्घादेव प्रत्ययेन भवितव्यम्, न ह्रस्वादित्यत आह - `ह्रस्वादेवेयं पञ्चमी ` इति। तर्हि `भुवः`इति निर्देशो नोपपद्यते, <<घेर्ङिति>> [[7.3.111]]  इति गुणे कृते `भोः` इति निर्देशेन भवितव्यम्? इत्यत आह - `सौत्रो निर्देशः`इति। छन्दसि वर्णव्यत्यय उक्तः। तेन तस्य गुणेऽकृत उवङादेशः कृत इति दर्शयति॥