`कुरूः` इति। कुरोरपत्यं स्त्री - कुरुनादिभ्यो ण्यः`  [[4.1.170]] , `स्त्रियामवन्ति`  [[4.1.174]]  इत्यादिना तस्य लुक्। गोत्रमिह जातिः। `ब्राहृबन्धूः` इति। ब्राहृ बन्धरस्याः, वीरो बन्धुरस्या इति बहुव्रीहिः। ब्राहृबन्धूवीरबन्धूशब्दौ कस्याञ्चिदेव जातौ वर्तेते। जातित्वं पुनरसर्वलिङ्गभाक्त्वात्। तौ हि स्त्रीलिङ्गपुंल्लिङ्गादेव, न नपुंसकलिङ्गौ। `उतः` इति तपरकरणं मुखसुखार्थम्। न तु दीर्घनिवृत्त्य्रथम्; ऊकारान्तस् मनुष्यजातिवाचिनोऽभावात्।`ङकारः`इत्यादि। ऊङो यदि ङकारो न क्रियेत तदा <<नोङ्धात्वोः>> [[6.1.175]]  इत्यस्मिन्नपि न कर्तव्यः स्यात् ; ङाकारानुबन्धवतोऽन्यस् कस्यचिदूकारस्याभावात्। ततश्च `नोधात्वोः` इत्युच्यमाने यवाग्वा, यवाग्वै इत्यत्रापि <<उदात्तयणो हल्पूर्वात्>> [[6.1.174]]  इति तृतीयादिविभक्तेरुदात्तत्वस्य प्राप्तस्य प्रतिषेधः स्यात्। ननु चार्थवत ऊकारस्य ग्रहणात् `अर्थवद्ग्रहणे नानर्थकस्य` (व्या।प।1) इत्यनर्थकस्य न भविष्यति, यवागूशब्दो हि `सृयुवचिभ्योऽन्युजागूजक्नुचः` (द।उ।10।4) इत्यागूच्प्रत्ययान्तो व्युत्पादितः, तत्रागूच्छब्द एव प्रत्ययार्थेनार्थवान्, ऊकारस्त्वनर्थक एव? नैतदस्ति; यस्मान्न वर्णग्रहणेष्वियं परिभाषा व्यवस्थिता, वर्णग्रहणञ्चेदम्, अतो नोपतिष्ठते। अथोपतिष्ठेत? एवमपि `कृषिचमितनिधनिसर्जिखर्जिभ्य ऊः` (द।उ।1।164) इत्यूप्रत्ययस्य ग्रहणं स्यात्। ततश्च खर्ज्वा, खर्ज्वे - इत्यत्र प्रतिषेधः प्रसज्येत। तस्माद्विशेषणार्थो ङकारः कर्तव्यः। अथ दीर्घोच्चारणं किमर्थम्, ननु उङेवोच्येत, <<अकः सवर्णे दीर्घः>> [[6.1.101]]  इति दीर्घत्वेन हि दीर्धस्य ग्रहणं भवति? इत्यत आह - `दीर्घोच्चारणम्` इत्यादि। यदि दीर्घो नोच्चार्येत तदा <<शेषाद्विभाषा>> [[5.4.154]]  इति परत्वात् पक्षे कप् स्यात्, अतस्तद्बाधनार्थं दीर्गोच्चारणम्। कथं पुनर्दीघोच्चारणेन कपो निवृत्तिः? ब्राहृआ बन्धूरस्येति समासादनन्तरमूङ् क्रियताम्ुत कबिति? तत्र परत्वात् कप् स्यात्; दीर्घोच्चारणेनोकारप्रश्लेषात्। पुनर्विधानं तुल्यकालप्राप्तिकं स्वार्थिकतया समानजातीयं कब्विधिमेव निवर्तयति, न स्वादिविधिम्। स्वादयस्तूङन्ताद्भवन्त्येव; त्यूङोरपि ग्रहणात्; ज्ञापकाद्वा, `आशुरः आश्रवा`  [[1.2.71]]  इतिनिर्देशात्। तेन ब्राहृबन्धूरिति नित्यमूकारान्त एव भवति, न तु कदाचित् कबन्तः। `अध्वर्युः` इति। अध्वरमिच्छतीति क्यच्, <<क्याच्छन्दसि>> [[3.2.170]]  इत्युप्रत्ययः, `कब्यघ्वरपृतनस्यर्चि लोपः`  [[7.4.39]]  इत्यकारलोपः।`अप्राणिजातेश्च` इत्यादि। अप्राणिजातिवाचिनश्च प्रातिपदिकादूङ् प्रत्ययो भवतीत्येतदर्थरूपं व्याख्येयमित्यर्थः। तत्रेदं व्याख्यानम् - <<पङ्गोश्च>> [[4.1.68]]  इत्यत्र चकारोऽनुक्तसमुच्चयार्थः, तेनाप्रणिजातेश्च रज्ज्वादिवर्जिताद्भविष्यति। `अलाबूः, कर्कन्धूः` इति। कः पुनरस्योङि सत्यसति वा विशेषः, यावतोभयत्र तदेव रूपं स व स्वरः; तथा हि - अलाबूशब्द उणादिषूकारप्रत्ययान्त एव व्युत्पाद्यते, `कृषिचमितनिधनिसर्जिखर्जिभ्य ऊः` (द।उ।1।164) `{इति वर्तमाने णित् इति च (द।उ।1।168) नञि लम्बेर्नलोपश्च` (द।उ।1।170) इतिनञ्पूर्वात् `लबि अवरुआंसने इत्यस्मादूप्रत्ययः` इति पाठेन भवितव्यम्। इति `वर्तमाने णित्` इति च `नञि लम्बेर्नलोपश्च` (द।उ।1।170) इति नञ्पूर्वात् `लबि अवरुआंसने` (धातुपाठः-379) इत्यस्मादूप्रत्यययः, `इदितो नुम्`  [[7.1.58]]  इत्यनेन कृतनुमागरूपस्य नकारस् नलोपश्च विहितः; कर्कन्धूशब्दोऽपि `नृतिशृध्योः कूः` (द।उ।1।174) इति वर्तमाने `अन्दूदृन्भूजम्बूकफेलूकर्कन्धूदिधिषूः` (द।उ।1।176) इत्यूकारान्त एव व्युत्पादितः, तत्किमर्थमूङ् विधीयते? अलाब्वा, अलाब्वै - इत्यत्र <<नोङ्धात्वोः>> [[6.1.175]]  इति विभक्त्याद्युदात्तत्वप्रतिषेधो यथा स्यात्। असति हि तस्मिन् यथा खलप्वौ, खलप्वः- इत्यत्र स न भवति तथेहापि न स्यात्॥