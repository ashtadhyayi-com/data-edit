`बैदी, और्वी` इति। बिदौर्वशब्दाभ्यां `अनृष्यानन्तर्ये`  [[4.1.104]]  इत्यादिनाऽञ्, तदन्ताद्गोत्रत्वाज्जातित्वे जातिलक्षणे ङीषि प्राप्ते ङीन् विधीयते। स्वरे विशेषः। `अणन्ता एते` इति। गोतमशब्दादपत्येऽर्थे `ऋष्यन्धकवृष्णि`  [[4.1.114]]  इत्यादिनाऽण्, शेषेभ्यस्तु तस्यापत्यम्`  [[4.1.92]]  इति। गौतमशब्दाद्गौरादिपाठात् ङीषपि भवति। `ढगन्ता एते` इति। शुभ्रादित्वात्। `कामण्डलेयः`इति। `ढे लोपोऽकद्र्वा`  [[6.4.147]]  इत्युकारलोपः। एषां `टिड्ढाणञ्`  [[4.1.15]]  इति ङीपि प्राप्ते वचनम्। `वात्स्यायन` इति। वत्सशब्दाद्गर्गादियञन्तात् <<यञिञोश्च>> [[4.1.101]]  इति फक्। `मौञ्जायन` इति। मुञ्जशब्दात् <<नडादिभ्यः फक्>> [[4.1.99]]  इति फक्। `जातिः` इति। गोत्रलक्षणा। लौकिकमपि हि तत्र गोत्रं गृह्रते। युवापि च लोके गोत्रमुच्यते, तथा हि वक्तारो वदन्ति - गाग्र्यायणो गोत्रेणेति। `ढगन्ताः` इति। केकसशब्दस्य शुभ्रादित्वात् अढगन्ताञ्ञ्यङन्तादपि ताविति। कपिशिविशब्दाभ्यामपत्येऽर्थे <<वृद्धेत्कोसलाजादाञ्ञ्यङ्>> [[4.1.171]]  इति ञ्यङ्। `यङश्चाप्`  [[4.1.74]]  इति चापि प्राप्ते वचनम्। `एहि, पर्येहि` इति। `ईह चेष्टायाम्` (धातुपाठः-632) इत्यस्मादाङपूर्वात् पर्याद्याङ्पूर्वाच्च `{इन् इत्येवोणादिसूत्रम् - वृत्तौ तु सर्वधातुभ्यः इन्प्रत्ययो भवतीति दृश्यते-द।उ।} सर्वधातुभ्यः` (द।उ।1।46) इतीन्प्रत्ययः। बह्वादिषु `कृदिकारादक्तिनः` (ग।सू।50) इति पाठान्ङीषि प्राप्ते वचनम्। `यञन्तः` इति। गर्गादित्वात्। `यञश्च`  [[4.1.16]] , <<प्राचां ष्फ तद्धितः>> [[4.1.17]]  इति ङीपि ष्फे च प्राप्ते वचनम्। `{उदपानः इति मुद्रितः पाठः} औदपानः`इति। उदपानादागत इति <<शुण्डिकादिभ्योऽण्>> [[4.3.76]]  इत्यण्। उत्सादिष्वयं पठत इति तत्राञि कृते नास्ति विशेषः - ङीपो वा ङीनो वा, उभयत्रापि हि <<ञ्नित्यादिर्नित्यम्>> [[6.1.197]]  इत्याद्युदात्तेन भवितव्यमित्येतन्मनसि कृत्वाऽऽह - `शुण्डिकाद्यणन्तः प्रयोजयति` इति। `जातिः` इति। अरालचण्डालयोरसर्वलिङ्गत्वादिति जातित्वम्। वतण्डस्य गौरादिलक्षणे ङीषि प्राप्ते वचनम्। प्रत्ययलक्षणेन `यञश्च`  [[4.1.16]] , <<प्राचां ष्फ तद्धितः>> [[4.1.17]]  इति ङीष्फयोर्बाधनम्। वतण्डस्यापत्यं स्त्री <<वतण्डाच्च>> [[4.1.108]]  इति यञ्, तस्य <<लुक् स्त्रियाम्>> [[4.1.109]]  इति लुक्।`भोगवद्गौरिमतोः संज्ञायाम्` इति। संज्ञायां गम्यमानायां भोगवद्गौरिमच्छब्दाभ्यां ङीन् भवति। मत्वन्तत्वात् <<उगितश्च>> [[6.3.45]]  इति ङीपि प्राप्ते वचनम्। ननु च बोगशब्दो घञन्तः, गौरिश्बदः `अत इञ्`  [[4.1.95]]  इतीञन्तः, तेन द्वावप्येतौ ञित्स्वरेणाद्युदात्तौ। ताभ्यां मतुप्, पित्त्वादनुदात्तः। तथा च भोगवद्गौरिमद्भ्यां ङीपि ङीनि वा विहिते न कश्चिद्विशेषः, तत्किमर्थं ताभ्यां ङिन् विधीयते? इत्यत आह - `घादिषु नित्यं ह्रस्वार्थम्` इति। <<घरूपकल्पचेलड्ब्रुवगोत्रमतहतेषु ङ्योऽनेकाचो ह्रस्वः>> [[6.3.43]]  इत्यादिषु नित्यं ह्रस्वो यथा स्यादिति ताभ्यां ङीनो विधानम् - भोगवतितरा, गौरिमतितरेति। यदि पुनरुगिल्लक्षणो ङीप्क्रियेत,ततः <<नद्याः शेषस्यान्यतरस्याम्>> [[6.3.44]]  इत्यनुवर्तमाने <<उगितश्च>> [[6.3.45]]  इति विकल्पेन ह्रस्वत्वं स्यात्। अथानेनापि ङीनि सति कस्मादेव <<उगितश्च>> [[6.3.45]]  इत्यन्यरस्यां ह्रस्वत्वं न भवति, यावता भोगवद्गौरिमद्भ्यामुगिद्भ्यामेवायं त्सया विकल्पेन ह्रस्वत्वं भवतीति। न चानेन सूत्रेण या विहिता सा नद्युगित्संशब्दनेन विहिता भवति; उगित्त्वानाश्रयणात्। संज्ञायामिति किम्? भोगवती, गौरिमतीति। <<उगितश्च>> [[6.3.45]]  इति ङीप्। अत्र च घादिषु विकल्पनैव ह्रस्वो भवति - भोगवतितरा , भोगवतीतरा, गौरिमतितरा, गौरीमतीतरेति।`नृनरयोर्वद्धिश्च` इति। नृशब्दस्य `ऋन्नेभ्यो ङीप्`  [[4.1.5]]  इति ङीपि प्राप्ते वचनम्। नरशब्दस्य `अजाद्यतः`  [[4.1.4]]  इति टापि प्राप्ते जातित्वान्ङीषि वा। जातित्वं त्वाकृतिग्रहणात्। वृद्धिश्च तयोर्भवति, सा च नृशब्दस्यालोऽन्त्यपरिभाषया  [[1.1.51]]  ऋकारस्यस्थाने भवति। नरशब्दस्य `यस्येति`  [[6.4.148]]  लोपे कृते सत्यकारस्य। ननु च `अनन्त्यविकारेऽन्त्यसदेशस्य` (व्या।प।63) इति रेफस्यैव भवितव्यम्? नैष दोषः; वृद्धेर्याऽन्तरमा प्रकृतिस्तत्र षष्ठी, यत्र षष्ठी तत्रादेश इत्यकारः स्थानी ज्ञायते।पुत्रशब्दमत्र केचित् पठन्ति, न स केवलः स्तियां वर्तत इत्ययं समासन्तो गृह्रते। समासान्ते च वर्तमानो दुहितृशब्देन समानार्थो भवन् स्त्रीलिङ्गो भवति - प्रद्योतपुत्त्री, शैलपुत्त्रीति। `यथोयोगम्` इति। यथासम्भवम्॥