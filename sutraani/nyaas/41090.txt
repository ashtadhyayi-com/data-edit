`यूनि` इति। <<व्यत्ययो बहुलम्>> [[3.1.85]]  इति षष्ठर्थे सप्तमी। अत एव वृत्तावाह -`युवप्रत्ययस्य` इति। अजादौ प्रत्यये विवक्षिते बुद्धिस्य इत्यादिनाऽचीति विषयसप्तमीत्वं दर्शयति। यद्येषां परसप्तमी स्यात्, यत्रापि च्छप्रत्ययो नेष्यते तत्रापि स्यात्। युवप्रत्ययान्तस्य बुद्धत्वादित्यभिप्रायः।`फाण्टाह्मतरूप्यम्, फाण्टाह्मतमयम्` इति। यद्यत्र लुक् स्यात्, फाण्टाह्मतरूप्यं फाण्टाह्मतमयमिति न स्यात्। `भागवित्तिकीयम्` इति। प्राक्क्रीतीयच्छः  [[5.1.1]]  पूववत्॥