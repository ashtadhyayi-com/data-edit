`इञोऽपवादः` इति। अकारान्तत्वात् कुञ्जादीनाम्। `चकारो विशेषणार्थः`इति। यद्यत्र चकारो न क्रियेत ततः <<व्रातच्फञोरस्त्रियाम्>> [[5.3.113]]  इत्यत्रापि नैव क्रियते, च्फञ्प्रत्ययस्याभावात्। ततश्च `वातफञोरस्त्रियाम्` इत्युच्यमाने `अआआदिभ्यः फञ्`  [[4.1.110]]  इत्यस्यापि ग्रहणं स्यात्। `कौञ्जायन्यः, कौञ्जायन्यौ` इति। `पूगाञ्ञ्योऽग्रामणीपूर्वात्`  [[5.3.112]]  इत्यतः `ञ्यः` इत्यनुवर्तमाने <<व्रातच्फञोरस्त्रियाम्>> [[5.3.113]]  इति स्वार्थ ञ्यः। `कौञ्जायनाः` इति। `ञ्यादयस्तद्राजा-`  [[5.3.119]]  इति तद्राजसंज्ञकत्वात् `तद्राजस्य बहुषु`  [[2.4.62]]  इत्यादिना लुक्। किं पुनरत्र ञित्वस्वरेण भवितव्यम्? उत चित्स्वरेण? इत्यत आह - `एकवचनद्विवचनयोः` इत्यादि। एकवचनद्विवचनयोस्तावत् सति तस्मिन् चित्स्वरे पश्चाद् ञ्ये विहिते समुपजायमानो ञित्स्वरः सतिशिष्टो भवतीति तेनैव भवितव्यम्। बहुवचने तु ञ्ये निवृत्ते प्राप्ते तं त्यक्त्वा चित्स्वर एवेष्यते। कथं पुनरिष्यमाणोऽपि स लभ्यते, चित्करणसामर्थ्यादिति चेत् न; ञित्करणसामर्थ्याद् ञित्स्वरोऽपि लभ्यते। एवं तर्हि स्वरविधौ योगविभागः करिष्यते,इदमस्ति - `चितःट  [[6.1.157]]  इति; ततः `तद्ध#इतस्य`  [[6.1.158]]  इति, तत्र `चितः` इत्येवानुवर्तते। किमर्थमिदम्? परत्वात् <<ञ्नित्यादिर्नित्यम्>> [[6.1.197]]  इत्याद्युदात्तत्वं प्राप्नोति, तद्बाधनार्थम्। ततः `कितः`  [[6.1.159]]  इति, कितश्च तद्धितस्यान्त उदात्तो भवति॥