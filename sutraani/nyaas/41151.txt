`कौरव्यः` इति। <<ओर्गुणः>> [[6.4.146]] , <<वान्तो यि प्रत्यये>> [[6.1.79]]  इत्यवादशः। `कुरुनादिभ्यो ण्यः` इत्यादि। किमर्थं पुनः कुरुशब्दादपरोऽपि ण्यप्रत्ययो भविष्यति, यावतानेनैव सिद्धम्, तदेव हि रूपम्, स एवच स्वरः? इत्यत आह - `स तु क्षत्त्रियात्` इति। अनेनार्थभेदं दर्शयति। स हि <<जनपदशब्दात् क्षत्रियादञ्>> [[4.1.168]] इत्यधिकारात् क्षत्त्रियाद्भवति, अयं तु ततोऽन्यतः। ततश्चैकः क्षत्त्रियापत्यो भवति, अपरस्त्वक्षत्त्रियापत्य इति स्पष्ट एवार्थभेदः। रूपविशेषोऽपि बहुषु विद्यत इति दर्शयन्नाह - `तद्राजसंज्ञकः` इत्यादि। तस्य हि तद्राजसंज्ञकत्वात् `तद्राजस्य बहुषु`  [[2.4.62]]  इत्यादिना बहुषु लुका भवितव्यम्  - कुरव इति। अयं तु श्रूयत एव कौरव्या इति।रथकारशब्दोऽतर्पठते, तत्र रथकारशब्दश्चास्त्येव जातिवचनः, अस्ति च कारिवचनः, तदिह तयोः कतरः पठते? इत्याह - `रथकारशब्दोऽत्र पठते` इत्यादि। अथ कारिवचनोऽपि कस्मान्न पठते? इत्याह - `कारिणस्तु` इत्यादि। यो हि वचनो रथकारशब्दः, तत उत्तरसूत्रेणैव ण्यः सिद्धः, तत्कित्र तस्य पाठेन !`पुंवद्भावो न भवति` इति। `भस्याऽढ तद्धिते` (वा।731) इति यः पुंवद्भावः प्राप्नोति, स केशिनी शब्दस्य न भवति। यदि स्यात्, <<नस्तद्धिते>> [[6.4.144]]  इति टिलोपे कृते `कैश्यः` इत्यनिष्टं रूपं स्यात्। कस्मान्न भवति? इत्याह - `स्त्रीप्रत्ययस्य निर्देशसामर्थ्यात्` इति।यदि हि पुंवद्भावः स्यात्, स्त्रीप्रत्ययेनास्य निर्देशोऽनर्थकः स्यात्, पुंल्लिङ्गमेवैनं पठेत्। पुंल्लिङ्गस्यापि पाठे लिङ्गविशिष्टपरिभाषया केशिनीशब्दादपि प्रत्ययः सिध्यति। ननु च पुंल्लिङ्गनिवृत्त्यर्थः स्त्रीप्रत्ययान्तस्य पाठः स्यात्? नैतदस्ति; अभिधानादेव हि पुंल्लिङ्गान्न भविष्यति।`तस्य कण्वादिवत्िति। अपत्याधिकारेऽयमतिदेशो भवन् कण्वादिभिरपत्यप्रत्ययान्तैर्विज्ञायते। कण्वादयश्च गर्गाद्यन्तः पातिनः, तेन यञन्तानां कण्वादीनां यत्कार्यं तद्वामरथ्यस्य स्वरवर्जं भवतीत्ययं भवति। `लुगादिकम्` इति। आदिशब्देन ङीबादिकं गृह्रते। कण्वादीनमपत्यप्रत्ययस्य <<यञञोश्च>> [[2.4.64]]  इति बहुषु लुग्भवति। स्त्रियां `यञश्च`  [[4.1.16]]  इति ङीप्। `प्राचां ष्फ तद्धिते`  [[4.1.17]]  इतिष्फ प्रत्ययःस्त्रियामेव। <<यञिञोश्च>> [[4.1.101]]  इति फक्। शैषिकेष्वर्थेषु <<कण्वादिभ्यो गोत्रे>> [[4.2.111]]  इत्यण् <<तस्येदम्>> [[4.3.120]]  इत्यर्थविवक्षायाम्। `सङ्घाङ्कलक्षणेष्वञ्यञिञाम्`  [[4.3.127]]  इत्यण्। एतानि कार्याणि यथा कण्वादीनां भवन्ति तता वामरथ्यस्यापि। एषां `वामरथा` इत्यादीनि यथाक्रममुदाहरणानि। `नातिदेशिकमाद्युदात्तत्त्वम्` इति। यथा कण्वादीनां यञन्तानां ञित्स्वरेणाद्युदात्तत्वं, न तथा वामरथ्यस्य, किं तर्हि? प्रत्ययस्वरेणान्तोदात्तत्वमेव भवति। `सम्राजः क्षत्त्रिये` इति। सम्राजः क्षत्त्रिये ण्यो भवति, सम्राजोऽपत्यं साम्राज्यः। अन्यत्राणेव - साम्राजः॥