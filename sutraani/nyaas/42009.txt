`{उदाहरणद्वयं मूले नास्ति, एवमेव वामदेव्य् इति दृश्यते।} वामदेव्यम्, वागमदेव्यम्` इति। एकस्तित्स्वरेणान्तस्वरितः, द्वितीयः प्रत्ययस्वरेणान्तोदात्तः।`ङित्करणं किमर्थम्` इति। <<यस्येति च>> [[6.4.148]]  इत्येवं लोपस्य सिद्धत्वाड्डित्करणस्यानर्थक्यं मन्यते - डड्डआवित्यादि। न वामदेव्यमवामदेव्यमिति -  - अत्र <<नञो गुणप्रतिषेधे सम्पाद्यर्हहितालमर्थास्तद्धिताः>> [[6.2.155]]  इत्यतो नञ इत्यनुवर्तमाने <<ययतोश्चातदर्थे>> [[6.2.156]]  इत्युत्तरपदस्यान्तोदात्तत्वे विधीयमानेऽनयोग्र्रहणं मा भूदित्येवमर्थ डित्करणम्। असति च तत्रानयोग्र्रहणे नञ एव स्वरो भवति, स पुनरुदात्तः। `निपाता आद्युदात्ता भवन्ति` (फिट्।सू।4।80) इति वचनात्। अथ क्रियमाणे डित्करणे कस्मादनयोग्र्रहणं न भवति? इत्याह्म - `निरनुबन्धग्रहणे न सानुबन्धकस्य` (व्या।प।53) इति परिभाषया डडडयोरपि निवृत्तिः क्रियते। यद्ग्रहणेऽपि `एकानुबन्धकरणे न द्व्यनुबन्धकस्य` (व्या।प।52) इति परिभाषया यतः। अनयोश्च परिभाषयोरस्तित्व एतदेव डित्करणं लिङ्गम्।सङ्ग्रहश्लोके `अतदर्थे` इत्यनेन <<ययतोश्चातदर्थे>> [[6.2.156]]  इत्येतत् सूत्रं लभ्यते। एतस्मिन् सूत्रे इत्यर्थः। `नञ्स्वरे`इति। नञो यः स्वरः नञ्स्वरः। शेषो गतार्थः॥