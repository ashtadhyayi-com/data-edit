`पृष्टादुपसंख्यानम्` इति। पृष्ठशब्दाद्यन्प्रत्ययस्योपसंख्यानम् = व्याख्यानं कर्तव्यमित्यर्थः। तत्रेदं व्याख्यानम् - पूर्वसूत्रादिह चकारोऽनुवर्तते, स चानुक्तसमुच्चयार्थः, तेन पृष्ठशब्दादपि भविष्यतीति। `अहीनः` इति। <<अह्नष्टखोरेव>> [[6.4.145]]  टिलोपः। `आह्नः` इति। <<अल्लोपोऽनः>> [[6.4.134]]  इत्यकारलोपः। ननु चाचित्तलक्षणेन ठका भवितव्यम्, तत्कथमाह्न इति भवति? इत्याह - `खण्डिकादिषु ` इत्यादि।`णस्वक्तव्यः` इति। सकारः `सिति च`  [[1.4.16]]  इति विशेषणार्थः। तेन पार्(ामित्यत्र भत्वाभावात् <<ओर्गुणः>> [[6.4.146]]  न भवति॥