<<ओर्देशे ठञ्>> [[4.2.119]]  इति ठञि <<जनपदतदवध्योश्च>> [[4.2.124]]  इति जनपदलक्षणे वुञि <<कोपधादण्>> [[4.2.132]]  इत्यणि प्राप्ते वचनम्। `{कच्छादिपाठादमनुष्येऽणापि -काशिका,पदमञ्जरी च।} कच्छादिपाठादणिप सिद्धः` इति। <<कच्छादिभ्यश्च>> [[4.2.133]]  इत्यत्र <<कोपधादण्>> [[4.2.132]]  इत्यण् ग्रहणानुवृत्तेः। `नञिवयुक्तन्यायेन`इति। नञ्युक्ते चेवयुक्ते च तत्सदृशसम्प्रत्ययो भवति। इह च मनुष्यशब्दो नञ्युक्तः, तस्मान्नेह मनुष्यन्नेह मनुष्यप्रतिषेध्यः क्रियते। अपि च मनुष्यसदृशे प्राणिन्येव प्रवृत्तिः, तेन मनुष्यसदृशे प्राणिनि ष्फगणौ भवतः। अप्राणिनि तु कच्छादिपाठादणेव भवति, न ष्पक् - `राङ्कवः कम्बलः`इति। `विशेष विहितेन` इत्यादि। यदीहाप्यण्न क्रियेत,तदा`{कच्छादिभ्यश्च इत्येव सूत्रम्।} कच्छादिभ्योऽण्`  [[4.2.132]]  इत्यणो राङ्कवः कम्बल इत्यत्र सावकाशत्वात् प्राणिनि विशेषविहितेन ष्फका तस्य बाधनं स्यात्। तस्मादेष दोषो मा भूदित्यणपि क्रियते॥