अणि प्राप्ते यद् विधीयते। प्रागित्यादयः शब्दा अञ्चतेः `ऋत्विक्` [[3.2.59]]  इत्यादिना क्विनि कृते सत्यात्मानं लभन्ते। ते च द्विविधाः - अव्ययसंज्ञका,अनव्ययसंज्ञकाश्च। यदा त्वस्तातिप्रत्ययान्ता भवन्ति तदा <<तद्धितश्चासर्वविभक्तिः>> [[1.1.38]]  इत्यव्ययसंज्ञाविधानादव्ययसंज्ञकाः,अन्यदा त्वनव्ययसंज्ञकाः। तेषामिह विशेषस्यानुपादानादुभयेषामपि ग्रहणम्। `प्राच्यम्, `{अवाच्यम् -इतिकाशिकापाठः,पदमञ्जरीपाठश्च। }अपाच्यम्` इति। `अचः`  [[6.4.138]]  इत्यकारलोपः, `चौ`  [[6.3.137]]  इति दीर्घः। `उदीच्यम्` इति।`उद ईत्`  [[6.4.139]]  इतीकारः। `प्राक्तनम्` इति। प्राक्शब्दात् `दिक्शब्देभ्यः सप्तमीपञ्चमीप्रथमाभ्यो दिक्`  [[5.3.27]]  इत्यादिनाऽस्तातिः, तस्य <<अञ्चेर्लुक्>> [[5.3.30]]  इति लुक्, ततोऽनेन यति प्राप्ते `सायञ्चिरम्`  [[4.3.23]]  इत्यादिना टउटउलौ भवतः। यतस्तु  - यश्च कालवाची सोऽवकाशः॥