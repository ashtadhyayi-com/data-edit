`उदीच्यग्रामलक्षणस्याञोऽपवादः` इति। प्रस्थोत्तरपदादीनामुदीच्यग्रानत्वात्। `माद्रीप्रस्थः, माहकीप्रस्थः` इति। अत्र प्रकृतिः समासस्वरेणान्तोदात्ता। अथोत्तरपदग्रहणं किमर्थम्, न प्रस्थान्तादित्येवोच्येत? नैवं शक्यम्; तदिहापि प्रसज्येत -उत्तमकर्णीप्रस्थः। तत्राप्युत्तरपदग्रहणान्न भवति। न ह्यत्र प्रस्थशब्द उत्तरपदम्, किं तर्हि? कर्णीप्रस्थशब्दः। `ततष्ठञ्ञिठयोरपवादः`इति <<वाहीकग्रामेभ्यश्च>> [[4.2.117]]  इति प्राप्तयोः। अथ वाहीकशब्दः किमर्तमिह पठते, यावता कोपधत्वादेवाण् सिद्धः? अत्राह - `वाहीकशब्दः` इत्यादि। यदि वाहीकशब्द इह न पठते, परत्वात् <<वृद्धाच्छः>> [[4.2.114]]  इति च्छः स्यात्। कोपधस्य तु निलीक इत्यत्रावृद्धमवकाशः। तस्मात्परमपि च्छं बाधित्वाऽण् यथा स्यादिति कोपधोऽपि वाहीकशब्दः पठते।अथाण्ग्रहणं किमर्थम्, न यावता यथाविहितमेवोच्येत?न; पुनर्विधानादणेव भवतीति विज्ञायते। अपवादस्य विधाने पुनर्विधानमनर्थकमित्याह -`अजग्रहमम्` इत्यादि। यदत्र वृद्धं वाहीकग्रामः,तस्मात् <<प्राग्दीव्यतोऽण्>> [[4.1.83]]  इत्यतोऽणि प्राप्ते <<वृद्धाच्छः>> [[4.2.114]]  प्राप्नोति, तस्मिन् <<वाहीकग्रामेभ्यश्च>> [[4.2.117]]  इति ठञ्ञिठौ, तौ परत्वात् बाधित्वा यद्यत्राण्ग्रहणं न क्रियेत तदा पुनर्विधानाच्छ एव स्यात्। अण्ग्रहणादेव भवति - गोष्ठआं भवं `गौषठम्` इति। तस्मात् बाधकमपि बाधित्वाऽणेव यथा स्यादित्येवमर्थमण्ग्रहणम्। कोपधग्रहणमिहाजनपदार्थम्। जनपदतदवधि` [[4.2.123]]  <<कोपधादण्>> [[4.2.132]]  इत्यनेन सिद्धः। यकृल्लोमशब्दः पलद्यादिषु पठते, तस्य नलोप निपात्यते,अन्यथा `अन्`  [[6.4.167]]  इति प्रकृतिभावे सति यकृल्लोम्नि भवः याकृल्लोम इति न सिध्येत्॥