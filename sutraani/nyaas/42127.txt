`अणादेरपवादः`इति। आदिशब्देन कच्छादीनां ग्रहणम्। तत्र देशवचना अवृद्धा येधूमादयस्तेभ्योऽणोऽपवादः। ये तु वृद्धास्तेभ्यश्छस्। य उदीच्यग्रामास्तेभ्योऽणः। ये बाहीकग्रामास्तेभ्यष्ठञ्ञिठयोः। `तस्य योपधत्वादेव वुञि सिद्धे` इति। <<धन्वयोपधाद्वुञ्>> [[4.2.121]]  इत्यनेन। `जनपदलक्षणे वुञि सिद्धे` इति। <<अवृद्धादपि बहुवचनविषयात्>> [[4.2.125]]  इत्यादिना। `कूलात् सौवीरेषु` इति। कुलशब्दाद्वृञ् भवति सौवीरेषु। कौलको भवति सौवीरश्चेत, कौलोऽन्यत्॥