`नागरा ब्राआहृणाः` इति। अण्। ननु च `नगर,माहिष्मती`  [[4.2.94]]  इति नगरशब्दः कत्त्र्यादिषु पठते, ततो ढकञा भवितव्यम्, तत्कथं नागरा इति प्रत्युदाह्यियत इत्याह - `कत्त्र्यादिषु` इति। द्विविधो नगरशब्दः - जातिवचनः, संज्ञावचनश्च। तयोः कत्त्र्यादिषु माहिष्मतीशब्देन साहचर्यात् संज्ञाशब्दः पठते। तत्र जातिशब्दान्नागरा इति प्रत्युदाहृतम्। संज्ञाशब्दे तु नागरेयक इति प्रत्युदाहर्तव्यम्॥