`औपसंख्यानिकस्य णस्यापवादः` इति। `अरण्याण्यः` (वा।437) इत्युपसंख्यानात्प्राप्तस्य। `पथ्यध्यायन्याय` इत्यादि। एषु पथ्यादिषु वुञ्भवतीत्येतदर्थरूपं व्याख्येयमित्यर्थः। तत्रेदं व्याख्यानम् - <<धूमादिभ्यश्च>> [[4.2.127]]  इत्यतश्चकारोऽनुवर्तते, स चानुक्तसमुच्चयार्थः,तेन पथ्यादिषु वुञ्भवति।`वागोमयेषु` इति। गोमयेषु वाच्येषु वा वुञ्भवतीति। स तु तस्यैव चकारस्यानुक्तसमुच्चयार्थस्यानुवृत्तेर्वक्ष्यमाणस्य विभाषाग्रहणस्योभयोः शेषभूतत्वाल्लभ्यते। यदि तर्हि वक्ष्यमाणं विभाषाग्रहणमुभयोर्योगयोः शेषभूतं पथ्यादिष्वपि विकल्पेन विधिः स्यात्? नैष दोषः; व्यवस्थितविभाषा हि सा, तेन गोमयाद्विकल्पेन विधिर्भवति, पथ्यादिषु नित्यमिति॥