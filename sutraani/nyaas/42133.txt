`वुञादेरपवादः` इति। आदिशब्देन ठञः। तत्र ये जनपदबहुवचनविषयास्तेभ्यो वुञः प्राप्तस्यापवादः। सिन्धुवर्णुशब्दाभ्यामोर्देशे ठञः  [[4.2.118]] । `कच्छशब्दो न बहुवचनविषयः` इति। तेन <<अवृद्धादपि बहुवचनविषयात्>> [[4.2.125]]  इत्यादिना बाधकस्य वुञोऽप्राप्तावेव सामान्येनाण्सिद्ध एवेति दर्शयति। यद्येवम्, किमर्थं तस्य पाठः? इत्याह - `तस्य` इत्यादि। उत्तरसूत्रेण वुञ् मनुष्यतस्त्थयोर्यथा स्यादित्यवमर्थः कच्छस्येह पाठः, न त्वनर्थकः। `कोपधादेवाण् सिद्धः`इति। पूर्वसूत्रेणेति। `इहग्रहणमुत्तरार्थम्` इति। उत्तरसूत्र वुञ् यथा स्यात्॥