अवृद्धार्थ वचनम्। वृद्धात्तु `वृद्धाच्छः` (4.2.113) इत्यनेनैव सिद्धमिति। सति तु वृद्धावपि परत्वादनेनैव भवितव्यम्। `अनोऽपवादः` इति। नाप्राप्ते तस्मिन्नस्यारम्भात्। `वाहीकग्रामलक्षणञ्च` इत्यादि। यद् गर्तोत्तरपदं वाहीकवाचि ततो वाहीकग्रामलक्षणौ ठञ्ञिठौ बाधित्तवात् परत्वाच्छ एव भवति, तस्य गर्तोत्तरपदमवकाश इति। अथोत्तरपदग्रहणं किमर्थम्, न गर्तान्तादित्येवोच्येत? इत्याह - `उत्तरपदग्रहणम्` इत्यादि। यदि गर्तान्तादित्युच्येत तदा बहुगर्त इत्येतस्मादपि बहुच्पूर्वात् स्यात्, भवति ह्रेतद्गर्तान्तम्। उत्तरपदग्रहणे तु सति न भवति, न ह्रेतद्गर्तोत्तरपदम्। समासे हि सत्येतद्भवति - पूर्वपदमुत्तरपदमिति॥