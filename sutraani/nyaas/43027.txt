`समुदायेन चेत्संज्ञा गम्यते` इति। अनेन समुदायोपाधित्वं संज्ञाया दर्शयति।प्रकृतिप्रत्ययसमुदायेन चेत्संज्ञा गम्यते इत्यर्थः। यद्येवम्, शारदका दर्भा इतिदर्भशब्दस्य प्रयोगो न प्राप्नोति, प्रत्ययान्तेनाभिहितत्वात्? नैष दोषः; यथैव हि शारदकशब्दो दर्भविशेषस्य नामधेयं तथा मुद्गविशेषस्यापि। तत्रासति दर्भशब्दप्रयोगेऽनेकार्थसाधारणत्वात् कस्य नामधेयमिति सन्देहः स्यात् -  कोऽर्थः शारदकशब्दे विवक्षित इति। तस्मादसन्देहार्थो दर्भशब्दो उपादीयते। `संज्ञाधिकारम्` इत्यादि। `केचित्` इति वचनात् केचिन्नानृवर्तयन्तीत्युक्तं भवति॥`पूर्वाह्णकः,अपराह्णकः` इति। पूर्ववदेकदेशिसमासादिकं कार्यं विधेयम् - <<विभाषा पूर्वाह्णापराह्णाभ्याम्>> [[4.3.24]]  इति, तत्र टउटउल्विधिश्च। `आद्र्रकः, मूलकः` इति। <<नक्षत्रेण युक्तः कालः>> [[4.2.3]]  इत्यागतस्यार्थः <<लुबविशेषे>> [[4.2.4]]  इति लुप् ततो वुन्। `निशाप्रदोषाभ्याम्िति। ठञ्विधेः। `ठञादय एव ` आदिशब्देन टउटउलादयो गृह्यन्ते॥