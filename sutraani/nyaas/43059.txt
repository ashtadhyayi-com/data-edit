`किं तर्हि` इत्यादि। कथं पुनरव्ययीभावादिति सामान्येनोच्यमानः प्रत्ययः परिमुखादेरेव? इत्यत आह - `परिमुखादीनाञ्च` इत्यादि। चशब्दो हेतौ। न ह्रन्तत् कार्यमस्ति परिमुखादिगणपाठस्य। तत्र यद्यप्येतदपि न स्यात्, विध्यर्थमेव तस्य स्यात्, तस्मात् परिमुखादेरेव भवति, न सर्वस्मादव्ययीभावात्। यद्येवम्, परिमुखादेरित्येवं वक्तव्यमित्याह - `तेषाम्` इत्यादि। यदि हि परिमुखादेरित्युच्यते, ततोऽसत्यव्ययीभावग्रहणे तत्पुरुषेभ्योऽपि परिमुखादिभ्यः प्रत्ययः स्यात्, तस्मस्तु सति न भवति - परिगतं मुखं परिमुखमिति प्रादिसमासः, तत्र भवः परिमुखः; अणेव भवति। अपि चोत्तरार्धमव्ययीभावग्रहणमवश्यमेव कर्तव्यम् - <<अन्तःपूर्वपदाट्ठञ्>> [[4.3.60]] । `ग्रामात्पर्यनुपूर्वात्`  [[4.3.61]]  इत्यव्ययीभावाद्यथा स्यात्। `पारिहनव्यम्` इति। `ओर्गुणःर`  [[6.4.146]] , <<वान्तो यि प्रत्यये>> [[6.1.79]]  इत्यवादेशः। `औपकूलम्` इति। `अव्ययं विभक्ति`  [[2.1.6]]  इत्यादिनाऽव्ययीभावः। एष च परिमुखादिषु न पठत इत्यणेव भवति। अत्र पिरमुखमिति कथमव्ययीभावः? यावता अपपरिबहिरञ्चवः पञ्चम्या  [[2.1.11]]  समस्यन्ते, पञ्चमी च परिणा कर्मप्रवचनीयेन योगे भवति, कर्मप्रवचनीयसंज्ञा तु <<अपपरी वर्जने>> [[1.4.88]]  इत्यनेन, न च परिमुखे वर्जनं गम्यते, किं तर्हि? सर्वतोभावः? एवं तर्हि `अव्ययम्`  [[2.1.6]]  इति योगविभागव्ययीभावो भविष्यति।अन्ये तु येऽत्र परिहनुप्रभृतयोऽव्ययीभावाः, ते <<अपपरिबहिरञ्चवः पञ्चम्या>> [[2.1.12]]  इत्यनेनैव भवन्ति। अत्र येष्वपि वर्जनं न गम्यते, ततस्तेष्वयि `अव्ययम्`  [[2.1.6]]  इति योगविभागेनैव। ये तूपसीरादय उपपूर्वाः, ते सामीप्ये `अव्ययम्`  [[2.1.6]]  इत्यादिना। `अनुगङ्गम्` इति। <<यस्य चायामः>> [[2.1.16]]  इत्यव्ययभावः। अन्ये तु येऽनुसीरादयोऽनुपूर्वास्ते पश्चादर्थेऽव्ययमित्यादिना॥