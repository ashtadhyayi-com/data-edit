`ठञोरपवादःर` इति। आदिशब्देन ठकश्छस्य च। तत्र ये बह्वचोऽन्तोदात्तस्तेभ्यष्ठञः। विद्यान्यायशिक्षाशब्देभ्यो द्व्यज्लक्षमस्य ठकः। व्याकरणशब्दाद्वृद्धाच्छस्य। अण्ग्रहणं किमर्थम्? न ऋययनादिभ्यो ता विहितमेवोच्येत, न चैवं सत्यपवादाः ष्ठनादयः स्युरिति सम्भाव्यते; अपवादविधानस्य हि वैयथ्र्यं स्यात्। तस्माद्वचनप्रामाण्यद्यो विहितो न च प्राप्नोत्यन्येन बाधितत्वात् स एव भविष्यति, स चाणेव? इत्यत आह - `अण्ग्रहणम्` इत्यादि। तत्र यद्यण्ग्रहणं न क्रियेत्, तदा यदत्र वृद्धमन्तोदात्तं ठञा बाधिते पुर्वचनाच्छ एव भविष्यति। तस्माच्छस्य बाधकसय् बाधनार्थमण्ग्रहणम्। तेन वास्तुविद्य इति सिद्धं भवति। वास्तुविद्याशब्दो वृद्धः,समासस्वेरमाअन्तोदात्तश्च।`ऋगयन` इत्यादि। ऋगयनमिति। ऋगयनशब्दो भावसाधन ऋचामयनम्,यद्यपि भावे ल्युट्, तथाप्यभदोपचारात् तद्वति ग्रन्थे व्याख्यातव्ये वर्तते, स च <<अनो भावकर्मवचनः>> [[6.2.150]]  इत्यन्तोदात्तः। यैस्तु करणे ल्युटं कृत्वाऋगयनशब्दो व्युत्पाद्यते, तेषां स कृदुत्तरपदप्रकृतिस्वरेण मध्योदात्तो न गणे पाठं प्रयोजयति ततः <<प्राग्दीव्यतोऽण्>> [[4.1.83]]  इत्येव सिद्धः। पदव्याख्यानशब्दः <<मन्क्तिन्व्याख्यानशयनासनस्थानयाजकादिक्रीताः>> [[6.2.151]]  इत्यन्तोदात्तः। `{नास्ति - काशिकायां पदमञ्जर्यां च।} मान` इति। मनोर्धातोर्यदा घञ् तदा <<थाथघञ्क्ताजबित्रकाणाम्>> [[6.2.144]]  इत्यन्तोदात्तः। अथ मिनातेर्ल्युट्,तदा <<अनो भावकर्मवचनः>> [[6.2.150]]  इत्यन्तोदात्तः। `छन्दोभावः` इति। `गतिकारकोपपदात्` कृत्`  [[6.2.138]]  इति कृत्स्वरेणान्तोदात्तः। भाषाशब्द <<गुरोश्च हलः>> [[3.3.103]] इत्यकारप्रत्ययान्तो व्युत्पादितः। `छन्दोविचिति` इति। <<मन्क्तिन्व्याख्यानशयनासनस्थानयाजकादिक्रीताः>> [[6.2.151]]  इत्यादिनान्तोदात्तः। पुनरुक्तशब्दः <<थाथघञ्क्ताजबित्रकाणाम्>> [[6.2.144]]  इत्यन्तोदात्तः। `{ नास्ति -काशिकायाम्` } निरुक्तः` <<संज्ञायामनाचितादीनाम्>> [[6.2.146]]  इत्यन्तोदात्तः, व्याकरणशब्दो ल्युडन्तो मध्योदात्तः। निगमशब्दः `गोचरसञ्चर`  [[3.3.119]]  इत्यादिसूत्रे घप्रत्ययान्तो निपातितः प्रत्यस्वरेणान्तोदात्तः। वास्तुविद्याशब्दोऽङ्गविद्या {क्षत्त्रविद्या -काशिका पदमञ्जरी च।} क्षत्त्रियविद्येत्येते च समासस्वरेणान्तोदात्ताः। उत्पात्, `{उत्पाद  -काशिका` } उदपाद -इत्येतौ थाथादि  [[6.2.143]]  सूत्रेणान्तोदात्तौ। संवत्सर इति। `अशेः सर` (द।उ।8।50) इत्यनुवृत्तौ `वसेः संपूर्वाच्चित्` (द।उ।8।51,52) इत्येवं व्युत्पादतित्वात् संवत्सरशब्दोऽन्तोदात्तः। मृह्रतेर्धातोः क्तः, क्ते ऊरागमः, तेन `मुहूर्त` इत्यन्तोदात्तः। `निमित्त` शब्दोऽपि प्रातिपदिकस्वरेण। `उपनिषत्` इति। उपनिपूर्वात् सदेः क्विप्। कृत्स्वरेणान्तोदात्तः॥