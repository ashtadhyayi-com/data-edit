`प्रकृतेरवस्थान्तरम्` इति। प्रकृतेः कारणस्यावस्थान्तरम् = अनयथात्वम्। `अप्राणी` इति। प्राणिनः <<प्राणिरजतादिभ्योऽञ्>> [[4.3.154]]  अञं वक्ष्यति। `आद्युदात्तम्` इति। <<अनुदात्तादेश्च>> [[4.3.140]]  इत्यञं वक्ष्यति। `अवृद्धम्` इति। वृद्धान्मयटं वक्ष्यति -<<नित्यं वृद्धशरादिभ्यः>> [[4.3.144]]  इति, यस्य च नान्यत् प्रतिपदं विधानमिति - गोपयसोर्यत्`  [[4.3.158]]  इत्येवमादि। ननु च `अन्`  [[6.4.167]]  इति प्रकृतिभावेन भवितव्यम्, तत्कथमाश्म इति भवति? इत्याह - `अश्मनो विकार इति टिलोपः` इति। टिलोपार्थमआमनो विकार इत्येतदुपसंख्यानं कृतम्। `नित्सरेवाद्युदात्ता एते` इति। अश्मादयः शब्दाः। तत्राश्मभस्मशब्दौ मनिन्प्रत्ययान्तत्वान्नत्स्वरेणाद्युदात्तौ। मृत्तिकाशब्दोऽपि तिकन्प्रत्ययान्तत्वात्  - <<मृदस्तिकन्>> [[5.4.39]]  इति। अथ तस्येति वचनं किमर्थम्, यावता तस्यग्रहणं प्रकृतमेव? इत्याह - `{तस्यप्रकरणम् - प्राचीन मुद्रित वा} तस्य प्रकरणम्` इत्यादि। तद्धि प्रकृतं तस्येति वचनं शैषिकैर्घादिभिः {सम्बद्ध -मु।पाठः} सम्बद्धम्। अतस्तदनुवृत्तौ तेऽप्यनुवर्तेरन्। अस्मस्तु तस्यग्रहणे क्रियमाणे पूर्वकं तस्येति वचनं निवर्तते। तस्मात् प्रकृतेऽपि तस्येति वचने शैषिक निवृत्त्यर्थं पुनस्तस्येत्युच्यत इति। ननु च प्रधानं घादयः, विधीयमानत्वात्; तस्येति तु वचनप्रधानम्, तदर्थत्वात्; तत्रायुक्ता गुणे निवर्तमाने प्रधानस्य निवृत्तिः प्रसज्येत, यथैव हि प्रकृतं तस्येति वचनं घादिभिः सम्बद्धं तथा अणादिभिरपि? नैष दोषः, उभयेषां हि निवृत्ती निष्पलः सूत्रस्यारम्भः स्यात्। विधेयस्य कस्यचिदभावात्, तस्मान्न भवत्युभयेषां निवृत्तिः। ननु चारम्भसामर्थ्यादुभयेषामन्यतमेषां निवृत्तिरित्येतावद्विज्ञायते। तत्क घादयो निवर्तन्ते? उताणादयः? सन्देह एव। सन्देहमात्रमेतत्, सर्वसन्देहेष्विदमुपतिष्ठते - `व्याख्यानतो विशेषप्रतिपत्तिर्न हि सन्देहादलक्षणम्` (व्या।प।75) इति। घादयो निवर्तन्त इत्येवं व्याख्यास्यामः, स्वरितत्वादणादीनामनुवृत्तिर्भविष्यति। ननु चास्वरित्वाद्धादीनामनुवृत्तिः, सैव तु तस्येति वचनेनाख्यायते शैषिकनिवृत्त्यर्थम्। `विकारावयवयोः` इत्यादिना विशेषं दर्शयति। केन पुनविकारावयवयोर्घादयः प्राप्नुवन्ति? <<तस्येदम्>> [[4.3.120]]  इत्यनेनच तस्येदंविशेषत्वात् तयोः। `हालः,सैरः` इति। यदि शैषिका अनुवर्तेरंस्ततो हलसीरशब्दाभ्यां <<हलसीराट्ठक्>> [[4.4.81]]  इति ठक् स्यात्। तन्निवृत्तौ त्वणेव भवति॥