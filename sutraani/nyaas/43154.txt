`अणादीनामपवादः` इति। आदिशब्देनाञादीनां ग्रहणम्। `संख्यापि परिमाणग्रहणेन गृह्रते` इति। कथं पुनरेतल्लभ्यते, यावता परिमाणशब्दः प्रस्थादिषु रूढः, न संख्यायाम्? नैष दोषः; यथैव हि प्रस्थादिपरिच्छेदहेतुस्तथा संख्यापि। अत उपमानात् संख्यायामपि परिमाणशब्दो वर्तिष्यते परिमाणमिव परिमाणमिति। नन्वेवं मुख्ये सति गौणग्रहणमयुक्तम्? अयमत्र दोषः  - इह हि तन्त्रेण द्वौ परिमाणशब्दावुच्चारितौ, तत्र द्वितीयं पदमुदात्तम्, तेन संख्यापि गृह्रते। `नैष्किकम्` इति। प्राग्वतेष्ठञ्`  [[5.1.18]] । `शत्यः, शतिकः` इति। <<शताच्च ठन्यतावशते>> [[5.1.21]] । `सहरुआम्` इति। `शतमानविंशतिकसहरुआवतनादण्`  [[5.1.27]] ।`अध्यर्धपूर्व`  [[5.1.28]]  इत्यादिना सादृशष्यार्थे वतौ सति यदिष्टं सम्पद्यते तद्दर्शयति। आदिशब्देन प्रकृत्यादिपरिग्रहः। `द्विसहरुआम्` इति। द्वयोः सहरुआयोर्विकार इति तद्धितार्थे द्विगुः। `प्राग्वतेः संख्यापूर्वपदात् तदन्तविधिरलुकि` (5.1.20 वा।) इति तदन्तविधिरभ्यनुज्ञानाद्यथा क्रीतार्थे <<शतमानविंशतिकसहस्रवसनादण्>> [[5.1.27]]  इति पक्षे लुग्भवति, ततेहापि। `द्विसाहरुआम्` इति। `संख्यायाः संवत्सरपूर्वस्य`  [[7.3.15]]  इत्युत्तरपदवृद्धिः। `दविनिष्कः` इति। यथा क्रीतार्थे निष्कशब्दात् प्राग्वतेष्ठञ्  [[5.1.18]]  भवति तस्य `द्वित्रिपूर्वान्निष्कात्`  [[5.1.30]]  इति पक्षे लुक्, तथेहापि। `द्विनैष्किकम्` इति। `परिमाणान्तस्यासंज्ञान्नाणयोः`  [[7.3.17]]  इत्युत्तरपदवृद्धिर्भवति॥