`प्रातीपिकः` इति। प्रतिगता आपोऽस्मिन्निति बहुव्रीहिः। `ऋक्पूरब्धूःपथामानक्षे`  [[5.4.74]]  इत्यकारः समासान्तः। एवञ्च <<द्व्यन्तरुपसर्गेभ्योऽप ईत्>> [[6.3.97]]  इतीत्त्वम्। अपरत्र तु <<ऊदनोर्देशे>> [[6.3.98]]  इति देशादन्यत्रोत्त्वमेव, ततष्ठक्। `{प्रातिलोमिकः, आनलोमिकः -काशिका,पदमञ्जरी च।} प्रातिलोमिकम्, आनुलोमिकम्` इति। प्रतिगतानि लोमान्यस्य , अनुगतानि लोमान्यस्येति बहुव्रीहिः। `अच् प्रत्यनु`  [[5.4.75]]  इत्यादिनाऽच् समासान्तः॥