ननु च `तदसय् पण्यम्`  [[4.4.51]]  इत्यतस्तदिति प्रथमा समर्थविभक्तिरनुवर्तिष्यते, तदपार्थकं पुनः प्रथमासमर्थविभक्त्युपादानाम्; `अस्मै` इति प्रत्ययार्थोप्यपार्थक एव। तथा हि `अस्य`  [[4.4.51]]  इत्यनुवर्तते, तत्र `दीयतौ` इति इत्यभिसम्बन्धात्त्तु सम्परदानत्वेन भवितव्यम्। ततश्च शेषसम्बन्धे निवृत्ते चतुथ्र्यमत्र विपरिणम्यते, तस्मात् `दीयते नियुक्तम्` इत्येतावदेव वक्तव्यम्? अत्रोच्यते - समर्थविभक्त्युपादानं तावत् पूर्वसूत्रे समर्थविभक्तिविशेषः प्रत्ययनुत्पादयतीत्यस्य् सूचनार्थम्। तेनेह न भवति - दुःखमस्याध्यने वृत्तम्, अजयोऽस्याध्ययने वृत्त इति। अपपाठ एव हि वृत्ते प्रत्यय इष्यते। दीयमाने न सर्वस्मात् चतुर्थी - अरेः पृष्ठं ददातीति। स च षष्ठआ एव विषयोऽर्थः। षष्ठर्थं एव प्रत्ययो विज्ञायते, चतुथ्र्यन्ताद्यथा स्यात्। एवं `अस्मै` इति प्रत्ययार्थो निर्दिश्यते॥