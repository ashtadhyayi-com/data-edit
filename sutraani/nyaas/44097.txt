`{प्रत्ययार्थसामर्थ्याल्लब्धा -मुद्रितः पाठः।} प्रत्ययार्थसामर्थ्यालभ्या` इति। करणादयः प्रत्ययार्थाः। तत्र करणादयः शब्दा भावे करणे च व्युत्पाद्यन्त इति सामर्थ्यादेवोपलभ्यमाना षष्ठीविभक्तिर्विज्ञायते। यद्यपि कर्षशब्दः परिमाणवचनोऽप्यस्ति, तथापि करणादीनां साहचर्यात् क्रियाशब्द एव गृह्रते। करणशब्दो भावसाधनः। यदा तु करणसाधनः, तदा क्रियतेऽनेनेति करणम्, `रथसीताहलेभ्यो यद्विधौ` (वा।473) इति तदन्तविधिरत्रेष्यते। तस्योदाहरणम् - `द्विहल्यः` इति दर्शयति। `भावसाधनञ्च` इति। अत्रापि पूर्ववद्विभागो वेदितव्यः॥