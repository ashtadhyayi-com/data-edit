अध्यर्धपूर्वग्रहणमस्वरितत्वान्नोपतिष्ठते। `द्विनिष्कम्` इति। द्वाभ्यां निष्काभ्यां क्रीतमिति असमाने ठको विधानादत्र ठञ्, तस्य लुक्। `द्विनैष्किकम्` इति। `परिमाणान्तस्य`  [[7.3.17]]  इत्यादिनोत्तरपदवृद्धिः। `बहुपूर्वाच्च` इति। बहुपूर्वद्द्विगोर्निष्कशब्दान्तादार्हीयस्य प्रत्ययस्य विभाषा लुग्भवतीत्येतदर्थरूपं व्याख्येयमित्यर्थः। तत्रेदं व्याख्यानम् - `द्वित्रिभ्यां निष्कात्` इत्येव सिद्धे पूर्वग्रहणमधिकं कुर्वतै तत्? सूचितम् - `अन्यदप्यधिकं किञ्चिदस्ति` इति। तेन बहुपूर्वादपि भवति॥