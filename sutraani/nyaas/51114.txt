आदिः=जन्म, अन्तः=विनाशः, तयोर्वचनमाद्यन्तवचनम्। तस्मिन्? सत्येतन्निपातनम्। `समानकालावाद्यन्तावस्य` इति। ननु चोत्पदनविनाशयोरयौगपद्यात्? समनकालत्वं न सम्भवति, न ह्रनेन जन्मनाशयोरेककालता प्रतिपद्यते, किं तर्हि? विद्युदादेरनवस्थायित्वप्रदर्शनपरत्वादस्येत्यत आह - `उत्पादानन्तरं विनाशिनीत्यर्थः` इति। `आकालाट्ठंश्च` इति। यदा ठन्? तदा - आकालिका। यदा ठञ्? तदा - आकालिकी। आकालशब्दश्चायं <<आङ् मर्यादाभिविध्योः>> [[2.1.13]]  इत्यव्ययीभावः। आ कालादाकालम् - <<कुगतिप्रादयः>> [[2.2.18]]  इति, तत्पुरुषो वा - आवृत्तः काल आकाल इति॥