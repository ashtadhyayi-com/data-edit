`गुणो येन निमीयते` इति। परिवर्त्त्यते, विक्रीयत इत्यर्थः। `सोऽपि` इत्यादि। न हि तस्य भागत्वमन्तरेण निमेयस्य गुण इत्येव निर्दिष्टस्य भागत्वमध्यवसातुं शक्यम्। यदा हि मूलस्य भागत्वं नास्ति, भागव्यपदेशो न प्रवर्तत एव। तेन यद्यपि निमानस्य भागता नोक्ता, तथापि सामर्थ्यात्? सा प्रतीयते। `यवानां द्वौ भागौ निमानमस्य` इति। ननु चोभयत्रापि परिवर्तनम्, तथापि मूल्य एव निमानशब्दो रूढ इति यन्मूल्यत्वेन विवक्षितं तदेव निमानं भवति, नेतरत्। `यवानाम्` इति। भागापेक्षया षष्ठी। यद्येवम्, परापेक्ष उवश्चिच्छब्दे तद्धितस्य वृत्तिर्विरुध्यते। ननूदइआद्भागे प्रत्ययः, नोदइआति, तत्कथं द्विमयमुदइआदिति प्रत्ययान्तस्योदइआच्छब्देन सामानाधिकरण्यम्? इत्यत आह - `भागेऽपि तु` इत्यादि। अत्र पुनरभिधानशक्तिस्वाभाव्यं हेतुः। यथैवाणादयोऽपत्यापत्यवत्सम्बन्धेऽपि विधीयमाना अभिधानशक्तिस्वाभाव्यात्? प्राधान्येन सम्बन्धिनमाचक्षते - औपगवो दाक्षिरिति, तथायमपि भागे विधीमानो भागवन्तमुदइआदादिकमाचष्टे। `गुणस्येति चैकत्वं विवक्षितम्` इति। गुणस्येति यैकसंख्या सा विवक्षिता। ननु च `तद्धिताः  [[4.1.76]]  इति निर्देशेऽपि बहुवचनमप्रमाणम्, तस्याविवक्षितत्वात्` इत्युक्तम्, तत्कथमिहैकत्वविवक्षा युज्यते? नैष दोषः; इह हि षष्ठीसमासं कृत्वा गुणनिमान एव कर्तव्यम्, एवं हि लघु सूत्रं भवति। सोऽयमेवं वक्तव्ये सति यद्गुणस्येत्येकवचनमुच्चारयति, तेनैतत्? सूचयति - विवक्षितमत्रैकत्वमिति तेनेत्यादिनैकत्वविवक्षायाः फलं दर्शयति। एकत्वविवक्षायां ह्रेतत्? प्रयोजनम् - एकस्य गुणस्य निमाने वर्तमानाद्यथा स्यात्। `द्वौ भागौ यवानां त्रय उदइआतः` इति। अत्र त्रयाणां भागानां निमाने द्विशब्दो वर्तत इति न भवति प्रत्ययः। ननु च सत्यामप्येकत्वविवक्षायां नैवान्न प्रत्ययेन भवितव्यम्, यतः `भूयसश्च वाचिकायाः संख्यायाः प्रत्यय इष्यते` इति वचनम्। न ह्यत्र द्विशब्दो भूयसो वाचकः? एवं तर्हि यवानां यौ द्वौ भागौ, ताविह निमेयत्वेन विवक्ष्येते। ये त्रय उदइआतो भागास्ते निमानत्वेन। तत्र यद्येकत्वविवक्षा न स्यात्? तदा त्रिषूदइआद्गुणेषु वर्तमानात्? प्रत्ययः स्यात्। भूयसश्चेत्यपि प्रत्ययार्थात्? प्रकृत्यर्थस्य भूयसो वाचिकायाः प्रत्यय इष्यते, नान्यतः। `इह न भवति` इति। अनभिषानात्। `तदस्मिन्नधिकम्`  [[5.2.45]]  इत्यादेः सूत्रादितिकरणानुवृत्तेर्वा। यदि भूयसो वाचिकायाः संख्याया इष्यते यवानां द्वौ भागौ निमानमस्येत्यत्र न प्राप्नोति? इत्यत आह - `भूयस इति च` इत्यादि। एवमपि हि प्राप्नोति - द्वौ यवानामष्यद्र्ध उदइआत इति, अस्ति ह्यत्र प्रत्यर्थात्? प्रकृत्यर्थस्याधिक्यम्? इत्यत आह - `गुणशब्दः` इत्यादि। गुणशब्दो ह्रयं भागवचनोऽपि समतामपि तस्य भागस्य ब्रूते, न चाष्यद्र्धशपब्देन समभाग उच्यते। `निमेये चापि दृश्यते` इति। केन पुनर्विहितो दृश्यते? अनेनैव। कथम्? द्वे अत्र वाक्ये; तत्रैकस्मिन्? वाक्ये निमानशब्दः करणसाधनः - निमीयतेऽनेनेति निमानम्; द्वितीये तु कर्मसाधनो निमीयत इति निमानम्; <<कृत्यल्युटो बहुलम्>> [[3.3.113]]  इति कर्मणि ल्युट्। यदा करणसाधनस्तदा गुणस्येति कर्मणि षष्टी, यदा तु कर्मसाधनस्तदा कर्तरि। गुणो हि निमानक्रियाकरणमिति कर्त्तृत्वेन विवक्ष्यते। भवति हि करणस्य कर्त्तृत्वेन विवक्षा, यथा - साध्यसिश्छिनत्तीति। तत्रैकेन वाक्येन निमाने पर्तमानायाः संख्याया निमेयेऽभिधेये प्रत्ययो विधीयते। अपरेण निमेये वर्तमानाया निमानेऽभिधेयेऽपि प्रत्ययोऽभिधीयते। वाक्यभेदस्य च संख्याग्रहणं निबन्धनम् - `संख्याया अवयवे तयप्`  [[5.2.42]]  इत्यतः। एवञ्च संख्याग्रहणमनुवर्तते। इदमिह द्वितीयम्। तत्र यद्यत्रैकं वाक्यं स्याद्द्वितीयं संख्याग्रहणमनर्थकं स्यात्, सौत्रानुमिताभ्यां तु द्वे वाक्ये क्रियमाणे तदर्थवद्भवति। तस्माद्द्वे अत्र वाक्ये। `द्वौ व्रीहियवौ` इत्यादि। अत्र नोदइआद्भागस्य द्वौ व्रीहियवौ निमानत्वेन विवक्षितौ, किं तर्हि? उदइआतः। एवं `द्वौगुणौ` इत्यादि। अत्र प्रथमासमर्थो गुणस्य निमानेन वर्तते। न हि क्षीरस्य भागद्वयेन तैलस्य भागो निमीयते। मयटष्टित्करणं ङीबर्थम् - द्वौ गुडस्यैको द्राक्षाया द्विमयी द्राक्षेति॥