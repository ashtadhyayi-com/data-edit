`अध्यारूढशब्दस्योत्तरपदलोपः` इति। उत्तरपदमारूढशब्दस्तस्य लोपो निपात्यते। कथं पुनरधिको द्रोणः खार्यामित्यस्य प्रथमान्तस्य द्रोणशब्दस्य प्रयोगः, अधिका खारी द्रोणेनेति तृतीयान्तस्य च? इत्यत आह - `कर्तरि कर्मणि च` इत्यादि। `गत्यर्थकर्मकश्लिष`  [[3.4.72]]  इत्यादिना सूत्रेण रुहेः कर्तरि कर्मणि च क्तो विहितः, तेन कर्तरि कर्तरि कर्मणि चाध्यरूढशब्दो वर्तते, ततश्च तस्यार्थे व्युत्पाद्यमानोऽधिकशब्दोऽपि तत्पर्यायो भवंस्तयोरेवार्थयोर्भवति। तत्र यदा कर्तरि वर्तते तदा द्रोणशब्दात्? प्रथमा भवति, न तृतीया। यदा कर्मणि वर्तते तदा कर्त्तुरनभिहितत्वादधिकशब्देन द्रोणशब्दात्? तृतीया भवति। कर्मणस्त्वभिहितत्वात्? खारीशब्दात्? प्रथमैव भवति, न द्वितीया। `अधिका खारी द्रोणेन` इति। ननु चाधिको द्रोणः खार्यामस्यामित्यत्र कर्मणोऽनभिहितत्वात्? खारीशब्दाद्द्वितीया प्राप्नोति? नैष दोषः; यदयम्? `यस्मादधिकम्?  [[2.3.9]]  `तदस्मिन्नधिकम्`  [[5.2.45]]  इति च निर्देशं करोति तज्ज्ञापयति - अधिकशब्देन योगे पञ्चमीसप्तम्यावेव विभक्ती भवत इति॥