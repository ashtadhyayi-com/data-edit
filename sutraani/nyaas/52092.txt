चिकित्स्य इति शक्यार्थे कृत्यः। `वाक्यार्थे` इत्यादि। `परक्षेत्रे चिकित्स्यः` इत्यस्य वाक्यस्यार्थे क्षेत्रिय इत्येतत्? पदवचनमविद्यमानप्रकृतिप्रत्ययविभागं निपात्यते। चकारोऽन्तोदात्तार्थः। `परक्षेत्राद्वा` इत्यादि। वाशब्दः प्रकारान्तरं द्योतयति। अथ वा - परक्षेत्रशब्दात्? तत्रेति सप्तमीसमर्थात्? चिकिस्य इत्यत्रार्थे प्रत्ययो निपात्यते, परशब्दस्य च लोपः। `परक्षेत्रं जन्मान्तरशरीरम्` इति। इहत्याच्छरीरादन्यत्वादसाध्य इत्यनेन परशब्दस्यार्थं दर्शयति। सस्यार्थं हि यत्? क्षेत्रं संस्कृतं तदनुत्पाद्यत्वात्? तृणानां परक्षेत्रं भवति। `सर्वं चैतत्? प्रमाणम्` इति। सर्वस्याचार्येण प्रतिपादितत्वतात्॥