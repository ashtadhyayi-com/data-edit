इह कस्मान्न भवति - पुष्कराणि पद्मान्यस्मिन्? देशे सन्तीति? इतिकरणानुवृत्तेः।`अर्थाच्चासन्निहिते` इति। असन्निहितग्रहणे तस्य चास्तित्वेन विरोधः। यदि ह्रसन्निहितोऽर्थः, न नाम विद्यते; यदि विद्यते, कथमसन्निहितः? तस्माद्विशेषणोपादानादस्तोत्येतद्विशेषणमुत्सृज्यासन्निधानोपाधिकादर्थात्? प्रत्ययो विधीयते। अभिधानशक्तिस्वाभाव्याच्च। `अर्थी` इति। अभिलाषवानेवोच्यते। न सर्वोऽसन्निहितोऽर्थः प्रत्ययान्तेन तद्विमर्शादसन्निहितवान्, अतः प्रत्ययो वक्तव्यः? न वक्तव्यः, कथं पुनरनुच्यमानो लभ्यते? <<बहुलं छन्दसि>> [[7.4.78]]  इत्यतो बहुलग्रहणेन यथा `अष्ट्रामेखलाद्वयोभयरजाह्मदयादीनां दीर्घश्च` (बा। 586) इत्येवमादिकं कार्यं सम्पाद्यते, तथेदमपि। `तदन्ताच्च` इत्यादि। असन्निहितमित्यनुवर्तते, असन्निहितोपाधिकादर्थादिनिप्रत्ययो भवतीत्येतदर्थंरूपं व्याख्येयमित्यर्थः। व्याख्यानं तु कृतप्रायम्।