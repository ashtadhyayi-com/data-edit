`दिग्देशकालेषु वर्तमानेभ्यः` इति। कथं पुनर्थे दिशां शब्दास्ते देशे काले वर्तन्ते? स्वभावात्। यथैव हि ते दिश स्वबावादेव वर्तन्ते, न हेत्वन्तरात्,; तथा देशकालयोरपि। यद्यवम्, त्रिषु वर्तमानाः कथं दिशा व्यपदिश्यन्ते - दिक्शब्देभ्य इति? कथं तर्हि व्यपदेष्टव्यम्, दिग्देशकालशब्देभ्य इति? नैतदस्ति; एवं हि व्यपदेशस्यैतत्? फलम् - ऐन्द्रआं दिशि निवसतीत्यत्र मा भूदिति। एतच्चान्यतमेनापि लभ्यत इत्यनेनैव व्यापदेशो युक्तः, येन व्यपदेशाल्लधु सूत्रं भवति। दिशा च व्यपदेशे लघु भवति, दिक्शब्दस्याल्पाच्तरत्वादिति दिशां तेन व्यपदेशः। एवमपि दिक्शब्दस्य दिशि वृत्तेः विशेषणमयुक्तम्, अवस्यं हि दिक्शब्दो दिशि वर्तते, तत्रैवं कर्तव्यम् - देशकालयोरिति? नैतदस्ति; एवं ह्रु च्यमाने सत्युपलक्षणमेव हि दिक्शब्दः स्यात्, प्रत्यस्तु देशकालवृत्तिभ्य एव स्यात्, न दिग्वृत्तिभ्यः। दिग्ग्रहणे तु तेभ्योऽपि भवति। इह तिरुआओ विभक्तयः, त्रयश्चार्था दिगादयः, तत्र साम्याद्यथासंख्येन भवितव्यम् - इति कस्यचिद्भ्रान्तिः स्यात्, अतस्तामपाकर्तुमाह - `यथासंख्यमत्र नेष्यते` इति। तत्कथमिहेकवचननिर्देशे कर्तव्ये बहुवचननिर्देशः? प्रत्येकं दिगादिवृत्तेर्बहुलविभक्त्यन्तात्? प्रत्ययः कर्तव्य इति सूचनार्थः। एवञ्चायं बहुलविभक्त्यन्तात्? प्रत्ययः कृतो भवति, यदि दिग्वृत्तेरपि सप्तमीपञ्चमीप्रथमान्तादेव भवति - देशवृत्तेरपि, कालवृत्तेरपि। अथ वा-`था हेतौ च`  [[5.3.26]]  इत्यतश्चकारोऽनुवर्तते, स च श्रुतिमेव समुच्चिनोति। तेन दिगादिवृत्तेः प्रत्येकं सप्तमीपञ्चमीप्रथमान्तात्? प्रत्ययो भवति, न यतासंख्यम्! यथासंख्यं हि समुच्चयो विरुध्यतेत। अथ वा - `स्वरितत्वे सति यथासंख्यं भवति` इत्युक्तम्, न चेह यथासंख्यार्थं स्वरितत्वं प्रतिज्ञायेत, तेन यथासंक्यं न भविष्यति।`पुरस्तावधस्तात्` इति। पूर्वाधरशब्दाभ्यामस्तातिः। <<अस्ताति च>> [[5.3.40]]  इति वक्ष्यमाणेन यथासंख्यं पुर्, अध - इत्येतौ पूर्वाधरशब्दयोरादेशौ। `ऐन्द्रआं दिशि वसति` इति। ऐन्द्रीशब्दः सामान्येनेन्द्रसम्बन्धिवस्तुमात्रमाचष्टे, दिक्शब्दसन्निधौ तु दिशि वर्तते, तेन दिक्शब्द इति लोके न प्रसिद्ध इतदि न भवत्यतः प्रत्ययः। `पूर्वं ग्रामं गतः` इति। पूर्वशब्दोऽत्र ग्रामस्य देशात्मकत्वाद्देशे वर्तते, न त्वत्र सप्तम्यादिविभक्त्यन्तः, किं तु द्वितीयान्त। `पूर्वस्मिन्? गुरौ वसति` इति पूर्वशब्दोऽत्र दिगाद्युपलक्षिते गुरौ वर्तते, न दिगादिषु॥