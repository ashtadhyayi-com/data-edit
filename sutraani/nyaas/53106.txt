`इदार्थविषयात्? समासात्` इति। इवशब्दस्यार्थ इवार्थः=सादृश्यं विषयो यस्य स तथोक्तः। यदि इवार्थविषयात्? समासाच्छो विधीयते, शस्त्रोश्यामा, पुरुषव्याघ्र इत्यत्रापि प्रप्नोति? नैष दोषः, न ह्यत्र समास इवार्थे वर्तते, किं तर्हि? पूर्वपदमुत्तरपदं वा - शस्त्रीव श्यामा, पुरुषोऽयं व्याघ्र इवेति। अथाप्येकदेशस्येवार्थे वर्तमानत्वात्? समासोऽणीवार्थं उच्यते, तथापि समासेनैवोक्तत्वान्न भविष्यति, यस्तु समासः स क इवार्थे वर्तेते? समासार्थावपर इवार्थो यत्रास्ति तत्रायं प्रत्य उक्तः। `परस्मिन्निवायं एव` इति। `इव` इत्यभिकारात्। `अतर्कितोपनतम्` इति। अबुद्धिपूर्वमुपस्थितमित्यर्थः। `चित्रिकरणम्` इति।विस्मयकरणमित्यर्थः। `तत्कथम्` इति। केन प्रकारेणातर्कितोपनतं चित्रीकरणमिति?  -  इममर्थं पृच्छति - तत्कमित्यादि। `समासश्चायम्` इत्यादि। यदेतदिवार्थविषयात्? समासात्? प्रत्ययविधानम्, अत एव ज्ञापकादवसीयते - समासो भवति। कथं पुनरेतज्ज्ञापकमिति? आह - `न ह्रस्य` इत्यादि। इवार्थविषयस्य समाससामान्यस्य लक्षणं नास्तीति। तस्माद्यदेतत्? ततः प्रत्ययविधानम्, एतदेव तद्भावस्य ज्ञापकमुपपद्यते। अथ वा - किं पुनः कारणं ज्ञापकेन तद्भावः प्रतिपाद्यत इति? आह - `न ह्रस्य` इत्यादि। `स चैवं विषय एव` इति। इवार्थविषय एवेत्यर्थः॥