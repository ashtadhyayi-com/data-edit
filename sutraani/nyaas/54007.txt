`अविद्यमानानि षडक्षीण्यस्मिन्निति बहुव्रीहिः` इति। ततः `बहुव्रीहौ सक्थ्यक्ष्णोः  [[5.4.113]]  इति षच्। राजशब्दात्? सप्तमी। राजन्यथीति विगृह्र <<सप्तमी शौण्डैः>> [[2.1.40]]  इति समासः।`तमबादयः` इति। `अतिशायेन तमबिष्ठनौ`  [[5.3.55]]  इत्येवमादयः। `प्राक्? कनः` इति। <<युवाल्पयोः कनन्यतरस्याम्>> [[5.3.64]]  इत्ययम्। `ञ्यादयः` इति। `पूगाञ्ञ्योऽग्रामणीपूर्वात्?  [[5.3.112]]  इत्यादयः। `प्राग्वृनः` इति। `पादशतस्य`  [[5.4.1]]  इत्यादिसूत्रेण विहितत्वात्। `आमादयः` इति। `किमेत्तिङव्ययघात्`  [[5.4.11]]  इत्येवमादयः। `प्राङ्मयटः` इति। <<तत्प्रकृतवचने मयट्>> [[5.4.21]]  इत्यतः। `बृहतीजात्यन्ताः` इति। `बृहत्या आच्छदने`  [[5.4.6]]  इत्येतत्? सूत्रं कनमुपलक्षयति। जात्यन्तशब्देनापि <<जात्यन्ताच्छ बन्धुनि>> [[5.4.9]]  इत्येतत्। बहुवचननिर्देशोऽषडक्षादिसूत्राविहितस्य परिग्रहार्थः॥