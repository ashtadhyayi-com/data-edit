`प्रजानातीति प्रज्ञः` इति। <<इगुपधज्ञाप्रीकिरः कः>> [[3.1.135]] । ननु च यः प्रजानाति तस्य प्रज्ञास्तीति <<प्रज्ञाश्रद्धार्चाभ्यो णः>> [[5.2.101]]  इति मत्वर्थेनैव णेन सिद्धम्, तत्? किमर्थं प्रज्ञाशब्दादण्? विधीयत इति? अस्य चोद्यस्य निराकरणाय स्त्रियां विशेषं दर्शयन्नाह - `स्त्रो प्राज्ञी` इत्यादि। `विदेः शत्रन्तस्य ग्रहणम्` इति। न तु <<विदेः शतुर्वसुः>> [[7.1.36]]  इत्यादि। `श्रोत्र शरीरे` इति। शरीरे यः श्रोत्रशब्दो वर्तते तस्मादण्? भवति-श्रौत्रम्। अन्यत्र शोत्रम्। `जुह्वत्` इति। जुह्वच्छब्दात्? कृष्णमृगे वर्तमानादण भवति - जौह्वतः। जुह्वदित्येवान्यत्र। अन्ये `कृष्ण मृगे` इति पृथक्? पठन्ति। कृष्णशब्दादण्? भवति मृगेऽभिधेये - कार्ष्णो मृगः, कृष्ण एवान्यत्र। जुह्वच्छबदादविशेषेणास्मिन्? पाठे प्रत्ययः। `सत्वन्तु` इति। सच्छब्दो यो मतुप्प्रत्ययान्तः सः सत्वानेव सात्वतः। `प्रज्ञादिरयमाकृतिगणः। तामेवास्याकृतिगणतां बोधयितुमनुक्तसमुच्चयार्थश्चाकाः कृतः। तेन कुलालकुक्कुटादिभ्योऽण्? सिद्धो भवति।