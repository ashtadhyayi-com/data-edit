`किंराजा` इति। निन्दितो राजेति विगृह्र <<किं क्षेपे>> [[2.1.64]]  इति समासः। किंराज इत्यत्र प्रश्ने किंशब्दः, न क्षेपे, षष्ठीसमासः। ननु `लक्षणप्रतिपदोक्तयोः प्रतिपदोक्तस्यैव ग्रहणम्` (व्या।प।3) इति प्रतिपदोक्तो यः किमः समासः <<किं क्षेपे>> [[2.1.64]]  इत्यनेन विहितः स एव ग्रहीष्यत इति क्षेपग्रहणमनर्थकम्? एवं तर्हि क्षेपग्रहणेनै तदेव ज्ञापयति - इयं परिभाषा नावतिष्ठत इति। तेन बहुव्रीहावपि प्रतिषेधः सिद्धो भवति - निन्दिता धूरस्य किन्धुरं शकटम्, निर्धरं शकटमिति॥