`अहग्र्रहणं द्वान्द्वार्थम्` इति। इष्टिरियम्। न तत्पुरुषार्थम्; मुख्यार्थे तत्पुरुषस्यासम्भवात्। द्वन्द्वार्थे पदार्थं प्रत्याश्रयः। तथा हि - यद्यहर्गुणा रात्रिरहः शब्देनीच्यते, रात्रिगुणं वाहो रात्रिशब्देन गौण्या कल्पनया, तदाहश्च रात्रिश्चेति समानाधिकरणस्तत्पुरुषः सम्भवत्येव। तस्मादिष्टिरियम्। एतावदुक्तं स्यात् - द्वन्द्व इष्यत इति। अत्र च ज्ञापकम् - <<हेमन्तशिशिरावहोरात्रे च च्छन्दसि>> [[2.4.28]]  इति द्वन्द्वे समासन्तस्य रात्रिशब्दस्य निपातनम्। `अहोरात्रः` इति। <<रात्राह्नाहाः पुंसि>> [[2.4.29]]  इति पुंल्लिङ्गता। `अहन्`  [[8.2.68]]  इति `रूपरात्रिरथन्तरेषूपसंख्यानम्` (वा। 924) इति नकारस्य रुत्वाद्गुणः। `सर्वरात्रः` इति। <<पूर्वकालैकसर्वजरत्पुराणनवकेवलाः समानाधिकरणेन>> [[2.1.49]]  इत्यादिना समानाधिकरणस्तत्पुरुषः। `द्विरात्रः` इति <<तद्धितार्थोत्तरपदसमाहारे च>> [[2.1.51]]  इत्यादिना समाहारे द्विगुः, <<द्विगुश्च>> [[2.1.23]]  इति तत्पुरुषसंज्ञा। `अतिरात्रः` इति। अत्यध्वमित्यनेन तुल्यमेत्। `नीरात्रः` इति। `रोरि`  [[8.3.14]]  इति रेफलोपः। <<ढ्रलोपे पूर्वस्य दीर्घोऽणः>> [[6.3.111]]  इति दीर्घः॥