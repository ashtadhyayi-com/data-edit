`अनङादेशोऽयं भवति` इति। कथं पुनर्विज्ञायते - आदेशोऽयं न प्रत्यय इति	? यद्येष प्रत्ययः स्यात्? ङित्करणमनर्थकं स्यात्? आदेशो ह्रस्मिन्नन्त्यादेशार्थं ङित्त्वमर्थवद्भवति। तस्मान्ङित्त्वादेवायमादेशो भवतीति विज्ञायते। `कुण्डोध्नी` इति। अनङि कृते <<अतो गुणे>> [[6.1.97]]  पररूपत्वम्, <<बहुव्रीहेरूधसो ङीष्>> [[4.1.25]]  इति ङीष्? <<अल्लोपोऽनः>> [[6.4.134]] । `स्त्रीग्रहणं कर्तव्यम्` इति। स्त्री गृह्रते येनाभिधेयनित्यत्वेन ततः स्त्रीग्रहणं कर्तव्यम्। एतदुक्तं भवति - तथा व्याख्यानं कर्तव्यं यथा स्त्रियामभिधेयायामनङ् भवतीति। तत्रेदं व्याख्यानम् - `ऊध्र्वाद्विभाषा`  [[5.4.130]]  इत्यतो विभाषाग्रहणमनुवर्तते, सा च व्यस्थितविभाषा, तेन स्त्रियामेव भवति, नान्यत्रेति। अनङ्ऽकारादित्वमुत्तरार्थम्। इह विनापि तेन सिध्यत्येव॥