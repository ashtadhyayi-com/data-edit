   `उञ्छः, म्लेच्छः, जञ्जः, जल्पः` इति। `उछि उञ्छे (धातुपाठः-295) `म्लेच्छ अव्यक्तायां वाचि` (धातुपाठः-1662), `जज जजि युद्धे` (धातुपाठः-242,243), `जप जल्प व्यक्तायां वाचि` (धातुपाठः-397,398)। जञ्जेः कुत्वाभावो निपातनात्। `जपो व्यध इत्यवन्तौ` इति। तत्र `व्यघजपोरनुपसर्गे`  [[3.3.61]]  इत्यबन्तत्वम्। बधशब्दो हि <<हनश्च वधः>> [[3.3.76]]  इति। `तयोर्धातुसवरः प्राप्तः` इति। `धातोः`  [[6.1.156]]  इत्युदात्तत्वम्। `व्यधः` इति। `व्यध ताडने` (धातुपाठः-1181)। अत्रापि व्यधजपोरित्यबन्तत्वम्, पूर्ववद्धातुस्वरः प्राप्तः। `कालविशेषे` इति। कृतद्वापरादौ। `रथाद्युपकरणे च` इति। आदिशब्देन हलादेग्र्रहणम्। `गरः` इति। `गृ निगरणे` (धातुपाठः-1410)। `ऋदोरप्`  [[3.3.57]]  इत्यबन्तः। `विषम्` इत्यनेन दूष्यशब्दस्य विशेषे वृतिंत दर्शयति। `अन्यत्राद्युदात्त एव` इति। धातुस्वरेण। `वेदवेगवेष्टबन्धाः` इति। `विद ज्ञाने (धातुपाठः-1064) `विचिर्? पृथगभावे` (धातुपाठः-1442) `वेष्ट वेष्टने` (धायपा।255) `बन्ध बन्धने` (धातुपाठः-1508)। एभ्यो यथायोगं पर्याद्युपसर्गपूर्वेभ्यः क्विप्, प्रादसमासः। `अन्यत्र मध्योदात्तः` इति। वर्तनिशब्दो हि `अर्त्तिसृघृ` (द।उ।1।2) इत्यतोऽनिप्रत्ययेऽनुवर्तमाने `वृतेश्च` (द।3.1.6) इत्यनेन `वृतु वर्तने (धातुपाठः-758) इत्येतस्मादनिप्रत्ययमुत्पाद्य व्युत्पाद्यते। तस्मात्? प्रत्ययस्वरेण मध्योदात्तो भवति। `दरः` इति। `दृ विदारणे` (धातुपाठः-1493) ऋकारान्तत्वादबन्तः। `साम्बतापौ भावग्रर्हायाम्` इति। सहाम्बया वर्तत इति साम्बः, <<बहुव्रीहौ प्रकृत्या पूर्वपदम्>> [[6.2.1]]  इति प्रकृतिस्वरेण सहशब्दस्य `निपाता आद्युदात्ताः` (फि।सू।4।80) इत्युदात्तत्वे प्राप्ते भावगर्हायामन्तोदात्तत्वं विधीयते। साम्बो भिक्षते। भिक्षणमत्र भावग्रर्हा। तपनं तापः `तप सन्तापे` (धातुपाठः-985) इत्यस्माद्घञ्। आद्युदात्तत्वे प्राप्ते वचनम्। तापो दस्यूनां धार्मिकेषु भावगर्हायामिति किम्? साम्बस्तिष्टति, तापो महान्? ग्रीष्मस्य। अनयोराद्युदात्तत्वमेव। `उत्तमशआत्तमौ` इति। एतौ तमप्प्रत्ययान्तो। पित्त्वात्? प्रत्ययस्यानुदात्तत्वे उच्छब्दस्य `निपाता आद्युदात्ताः` (फि।सू।4।80) इत्युदात्तत्वमित्यत आद्युदात्तत्वे प्राप्तेऽन्तोदात्तार्थमुत्तमशब्दः पठते। शआच्छब्दोऽपि प्रतिपदिकस्वरेणान्तोदात्तः, ततो मध्योदात्तत्वे प्राप्तेऽन्तोदात्तार्थमेव पठते। `सर्वत्र` इति। भावगर्हायाम्, अन्यत्र च। `भक्ष -मन्थ` इत्यादि। `भक्ष भक्षणे` (धातुपाठः-1557), [भक्ष अदने -धातुपाठः-] `मन्थ विलोडने` (धातुपाठः-42) `भुजकौटिल्ये` (धातुपाठः-1417), [भुजो -धातुपाठः-] `दिह उपचये` (धातुपाठः-1015)। ननु भक्षिश्चुरादित्वाण्ण्यन्त इति तत्? `एरच्`  [[3.3.56]]  इत्यचा भवितव्यम्, तत्? कथमसौ घञन्तः? इत्याह -`भक्षिण्र्यन्तोऽपि` इत्यादि। अत्रैव कारणमाह -`एरजण्यन्तानाम्` इति॥