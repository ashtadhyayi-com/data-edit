   `णह बन्धने` (धातुपाठः-1166)। उपनह्रत इति `उपानत्` सम्पदादित्वात्? क्विप्? `नहो धः`  [[8.2.34]]  इति धत्वम्, ततो जश्त्वम्, चर्त्वञ्च। परिणह्रतीति `परिणत्`। `#उपसर्गादसमासे`  [[8.4.14]]  इत्यादिना णत्वम्। निवर्तत इति `नीवृत्`। <<अन्येभ्योऽपि दृश्यते>> [[3.3.130]]  इति क्विप्। एवमुत्तरत्रापि क्विबेव वेदितव्यः। `वृषु सेचने` (धातुपाठः-706) प्रवर्षतीति `प्रावृट्`। षकारस्य जश्त्वम् -डकारः, तस्य चर्त्वेटकारः। `व्यध ताडने` (धातुपाठः-1181), मर्माणि विध्यतीति `मर्मावित्` ग्रह्रादिसूत्रेण  [[6.1.16]]  सम्प्रसारणम्। `रुच दीप्तौ` [`रुच दीप्तावभिप्रीतौ च` -धातुपाठः-] (धातुपाठः-745), निरोचणं `नीरुक्`। <<चोः कुः>> [[8.2.30]]  इति कुत्वम्। ऋतिं सहत इति `ऋतीषट्`। `सहेः पृतनर्ताभ्याञ्ज`  [[8.3.109]]  इत्यत्र `सहेः` इति योगविभागादनुक्तसमुच्चयार्थत्वाद्वा चकारस्य षत्वम्। परितनोतीति `परीतत्`। अनुनासिकलोपे कृते तुक्।केन पुनरत्रानुनासिकलोपः? इत्याह -`गमः क्वौ` इत्यादि। गतिकारकयोरेवेष्यत इति। तदर्थम्? <<विभाषा पुरुषे>> [[6.3.106]]  इत्यतो विभाषाग्रहणनुवर्तते, सा च व्यवस्थितविभाषा विज्ञेया॥