अथ किमर्थं दीर्घोच्चारणम्, यावता ह्रस्वादेशेऽपि `अकृत्सार्वधातुकयोः`  [[7.4.25]]  इति दीर्घत्वेन चेकीयत इति सिद्धत्येव? इत्याह -`दीर्घोच्चारणम्` इत्यादि। कथं पुनः `यङि च`  [[7.4.30]]  इत्युच्यमाने आदेशो यङ्लुकि स्यात्? प्रत्ययलक्षणेन स्यात्। अथापि <<न लुमताङ्गस्य>> [[1.1.63]]  इति प्रत्ययलक्षणं प्रतिषिध्यते? एवमप्यस्मादेव दीर्घोच्चारमाद्यङ्लुकि भवतीति विज्ञायते, अन्यथा तदपार्थकं स्यात्!`चेकीतः` इति। तसन्तमेतत्। <<यङोऽचि च>> [[2.4.74]]  इति यङो लुक्॥