`कौञ्जायनाः` इति। `कुञ्जादिभ्यश्च्फञ्`  [[4.1.98]]  इति च्फञन्तात्? <<व्रातच्फञोरस्त्रियाम्>> [[5.3.113]]  इत्यागतस्य अप्रत्ययस्य `तद्राजस्य बहुषु`  [[2.4.62]]  इत्यादिना लुक्। `किमर्थम्` इति। पुर्वेणैव सिद्धमिति मन्यमानस्य प्रश्नः। `परमपि` इत्यादि। च्फञो हि चकारः <<व्रातच्फञोरस्त्रियाम्>> [[5.3.113]]  इत्यत्र विशेषणेन चरितार्थः। ञकारोऽपि वृद्धौ। यद्येवं नोच्येत तदा परत्वान्ञित्स्वरः स्यात्। तस्मात्तमपि बाधित्वान्तोदात्तत्वमेव यथा स्यादित्येवमर्थं क्रियते॥