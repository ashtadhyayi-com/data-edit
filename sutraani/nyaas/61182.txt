`सौ` इति। प्रथमैकवचनस्य सुशब्दस्य ग्रहणं वा स्यात्? सप्तमी बहुवचनस्य वा? तत्र यदि सप्तमीबहुवचनस्य ग्रहणं स्यात्, केभ्यः, तेभ्य इत्यत्र न स्यात्, किंतच्छब्दयोः सप्तमीबहुवचने परतो नावर्णान्तत्वमुपपद्यते; कृतेऽपि त्यादाद्यत्वे `बहुवचने झल्येत्?  [[7.3.103]]  इत्येत्त्वविधानात्। प्रथमैकवचनस्य तु ग्रहणे सत्यत्रापि भवति। तस्मादसप्तम्यां एव ग्रहणं युक्तमिति मत्वाऽऽह -`प्रथमैकवचने यदवर्णान्तम्` इति। अनन्तरमिह प्रतिषेध्यं न भवतीति सर्वस्य षाष्ठिकस्वरस्य प्रतिषेधोऽयं विज्ञायत इतत्याह -`इत्येतेभ्यो यदुक्तं तन्न भवति` इति। शोभना गावोऽस्येति सुगुः, `गोस्त्रियोः`  [[1.2.48]]  इत्यादिना ह्रस्वः, <<नञ्सुभ्याम्>> [[6.2.172]]  इत्युत्तरपदस्यान्तोदात्तत्वम्। `शुना` इति `आयुवमघोनामतद्धिते`  [[6.4.133]]  इति सम्प्रसारणम्। `पूर्ववत्? प्राप्तिः` इति। शुना, आभ्यामित्यत्र <<सावेकाचस्तृतीयादिर्विभक्तिः>> [[6.1.168]]  इत्यादिना प्राप्तिः। `परमशुना` इति। अत्राति <<अन्तोदात्तादुत्तरपदादन्यतरस्यामनित्यसमासे>> [[6.1.169]]  इत्यन्तोदात्तत्वं तु समासस्वरेण। `राजा, परमराजः` इति। अत्रापि पूर्ववत्प्राप्तिः। `अञ्चतिः क्विन्नन्तः` इति। यद्येवम्, तर्हि तत्र नकारलोपेन न भवितव्यं तस्यैव सनकारस्य ग्रहणं कर्तव्यम्। किमर्थं सनकारस्य ग्रहणम्? इत्याह -`तस्य` इत्यादि। एतदपि किमर्थम्? इत्याह -`यत्रास्य` इत्यादि। ननु च सर्वत्रैव लोपेन भवितव्यम्, तत्? कथं नलोपस्याभावः इत्याह -`नाञ्चेः` इत्यादि। `प्राञ्चा` इति। पूर्ववत्? प्रापतिः। प्राञ्चतीति क्विन्। `प्राचा` इति। पूर्ववल्लोपदीर्घत्वे। `क्रुञ्चा` इति। `क्रुच क्रुञ्च कौटिल्याल्पीभावयोः` [ कुत्व क्रुच्च कौटिल्याल्पीभावयोः -धातुपाठः-] (धातुपाठः-185,186), क्विन्? क्रुञ्चेति निपातनान्नलोपाभावः। `परमक्रुञ्चा` इति। समासस्वरेणान्तोदात्तत्वम्। `परमकृता` इति। अत्रापि। `कृतिर्वा` इति। `कृती छेदने` (धातुपाठः-1435) इत्येषः॥