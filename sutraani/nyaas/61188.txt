`सार्वधातुकग्रहणम्` इत्यादि। `अचि` इत्येतत्? सप्तम्यन्तं लसार्वधातुकस्य समानाधिकरणं विशषणम्, न च प्रथमान्तस्य सप्तम्यन्तेन सामानाधिकरण्यमुपपद्यते। तस्मात्? `अचि` इत्यनेन सम्बन्धाद्विविशेषणविशेष्यलक्षणाल्लसार्वधातुकग्रहणादित्याह -`सप्तम्यन्तमुपजायते। `स्वपादिरा वृत्करणात्` इति। यद्यप्येतदेवम्, तथापि `ञिष्वप्? शये` (धातुपाठः-1068) `आस प्राणने` (धातुपाठः-1069), `अन च` (धातुपाठः-1070) इत्येत एव ये, ते इह स्वपादिग्रहणेन गृह्यन्ते। परेऽपि ये जक्षित्यादयोऽभ्यस्तसंज्ञाः, तेषु परत्वात्? <<अभ्यस्तानामादिः>> [[6.1.189]]  इत्यनेन नित्यमाद्युदात्तत्वं भवति। `हिंसन्ति` इति। `तृह हिसि हिंसायाम्` (धातुपाठः-1455,1456), रुधादित्वाच्? श्नम्, <<श्नसोरल्लोपः>> [[6.4.111]]  इत्यकारलोपः <<श्नान्नलोपः>> [[6.4.23]]  इति परस्य नकारस्य। `स्वप्यात्` इति। लिङ्? अदादित्वाच्छपो लुक्। `स्वपितः` इति। <<रुदादिभ्यः सार्वधातुके>> [[7.2.76]]  इतीट्॥