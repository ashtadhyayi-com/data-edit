प्रत्ययस्वरेण प्राप्ते तदपवादोऽभ्यस्तानां धातूनामादेर्विधीयते। दधतीत्यादौ `श्नाभ्यस्तयोरातः`  [[6.4.112]]  इत्याकारलोपः, <<उभे अभ्यस्तम्>> [[6.1.5]]  इत्यभ्यस्तसंज्ञा। `जक्षति, जाग्रति` इति। अत्रापि <<जक्षित्यादयः षट्>> [[6.1.6]]  इति सर्वत्र `अदभ्यस्तात्`  [[7.1.4]]  इति झेरदादेशः। `जक्षितः` इति। पूर्ववदिट्। अथादिग्रहणं किमर्थम्, यावता `आदिः सिचोन्यतरस्याम्`  [[6.1.187]]  इत्यत आदिरित्यनुवर्तते? इत्यत आह - `आदिरिति वर्तमाने इत्यादि। पूर्वकं ह्रादिग्रहणमन्यतरस्यांग्रहणेन सम्बद्धम्, अतस्तनुवृत्तौ तस्याप्यनुवृत्तिः स्यात्। तस्मान्नित्यर्थं पुनरादिग्रहणं क्रियते॥