`कर्तृयकि` इति। सार्वधातुकं कर्तृशब्देनोक्तम्। अभिधानेऽभिधेयोपचारात्। तत्र यः कर्तरि यक्? स कर्तृयक्, `सप्तमी`  [[2.1.40]]  इति योगविभागात्? समासः। `लूयते केदारः स्वयमेव` इति। लुनाति केदारं देवदत्तः, केदारो लवनक्रियया व्याप्तुमिष्टतमत्वात्? कर्म। यदा तु सौकार्यात्? तस्यैव कर्त्तृत्वं विवक्ष्यते तदाऽसौ कर्ता भवति; `कर्मवत्? कर्मणा तुल्यक्रियः`  [[3.1.87]]  इत्यतिदेशात्? यगात्मनेपदञ्च। `स्तीर्यते` इति। `स्तृ आच्छादने` (धातुपाठः-1252) [स्तृञ्? आचछादने -धातुपाठः-] <<ॠत इद्धातोः>> [[7.1.100]] , `हलि च`  [[8.2.77]]  इती दीर्घः। `लसार्वधातुकनिघाते कृते` इति। `अदुपदेशभक्तयक एव स्वरो भवति` इति। प्रत्ययलक्षणः। अथेह कथं भवति -जायते स्वयमेव, सायते स्वयमेव, खायते स्वयमेवेति, यावता <<ये विभाषा>> [[6.4.43]]  इत्यात्वे कृते सत्युत्तरकालं जनादयोऽजन्ता भवन्ति, न तूपदेश? इत्याह -`जनादनाम्` इत्यादि। जनादीनां ह्रात्वविधावनुदात्तोपदेशग्रहणमनुवर्तते। तेन तेषामुपदेश एवात्त्वं द्रष्टव्यम्। `जायते स्वयमेव` इति। कथं पुनरकर्मकर्ता, यावता जनिरकर्मकः? अन्तर्भावितण्यर्थं सकर्मको भवतीत्यदोषः। `लूयते केदारो देवदत्तेन` इति। अत्र शुद्धकर्मण्यात्मनेपदविधानात्? कर्तृयग्न भवति॥