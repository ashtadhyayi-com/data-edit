`उदात्तनिवृत्तिस्वरापवादोऽयम्` इति। `दधीचः` इति। दध्यञ्चतीति क्विन्, <<गतिकारकोपपदात् कृत्>> [[6.2.139]]  इत्युत्तरपदप्रकृतिस्वरेणाञ्चेरकार उदात्तः। विभक्तावजादावसर्वनामस्थाने `अचः`  [[6.4.138]]  इत्यकारलोपे कृते <<अनुदात्तस्य च यत्रोदात्तलोपः>> [[6.1.161]]  इत्युदात्तनिवृत्तिस्वरः प्राप्नोति, अतस्यस्याय मपवादः। `चावतद्धिते` इत्यादि। यदिदमञ्चेः पूर्वस्यान्तोदात्तत्वं विधीयते, तदा तद्धितं भवतीत्येतदर्थरूपं व्याख्येयमित्यर्थः। व्याख्यानञ्चेदम् -अन्यतरस्यांग्रहणमनुवर्तते, सा च व्यवस्थितविभाषा, तेन तद्धिते न भविष्यतीति॥