`यतोऽनाव इत्याद्युदात्तः` इति। `नौवयोधर्म`  [[4.4.91]]  इत्यादिना यत्प्रत्ययान्तस्य तुल्यशब्दस्य व्युत्पादितत्वात् - तुलया सम्मितं तुल्यमिति। `सदृक्शब्दः` इत्यादि। `त्यादादिषु दृशोऽनालोचने कञ्च`  [[3.2.60]]  इत्यत्र `समानान्ययोश्चेति वक्तव्यम्` (वा।261) इत्युपसंख्यानं कृतम्, तेन सदृक्छब्दः कन्नन्तः। <<दृग्दृशवतुषु>> [[6.3.89]]  इति समानस्य सभावः। `सदृशशब्दोऽपि` इत्यादि। कृदुत्तरपदप्रकृतिस्वरेणेत्यपेक्षते। `इकारः प्रत्ययः` [इकारप्रत्ययः - काशिका] इति। तत्र `अत्र इः` (द।उ।1।67) इत्यत इकार प्रत्ययानुवृत्तेः। `कित्` इति। `भुजेः किच्च` (द।उ।1।71) इत्यतः किद्ग्रहणानुवृत्तेः। `सप्रत्ययान्तोऽक्षशब्दः` इति। `अशेर्देवने` (द।उ।9।24) इत्यत्र `वृतृवदिहनिकमिकषिभ्यः सः` (द।उ।9।21) [`कमिकषियुमुचिभ्यः` - द।उ।] इत्यतः सप्रत्ययानुवृत्तेः। `नब्विषयस्य` इति। नपुंसकलिङ्गविषयस्येत्यर्थः। `मध्योदात्तत्वञ्च` इति। `न्यग्रोधस्य च केवलस्य` इति। निपातनादित्यनेन सम्बन्धः। `अब्राआहृणः` इति। नञ्समासः। `कुब्राहृणः` इत्यादौ <<कुगतिप्रादयः>> [[2.2.18]]  इति। `एतान्यव्ययान्याद्युदात्तानि` इति। `निपाता आद्युदात्ताः` (फि।सू।80) इति वचनात्, एषां च निपातत्वात्। तत्र न्कुशब्दयोः `चादयो।सत्वे`  [[1.4.57]]  इति चादिषु पाठान्निपातत्वम्, निरतिशब्दयोस्तु <<प्रादयः>> [[1.4.58]]  इति, तयोः प्रादिषु पाठात्। `अव्यये` इत्यादि। अव्यये पूर्वपदे प्रकृतिभावे कर्तव्ये नञ्प्रभृतीनामेव भवतीत्येतदर्थरूपं व्याख्येयम्। तत्रेदं व्याख्यानम् - <<चङ्यन्यतरस्याम्>> [[6.1.218]]  इत्यतोऽनयतरस्यांग्रहणमनुवर्तते; सा च व्यवस्थितविभाषा, तेन नञ्कुनिपातानामेव भविष्यतीति। `स्वात्वाकालकः` इति। <<मयूरव्यंसकादयश्च>> [[2.1.72]]  समासः <<क्त्वातोसुन्कसुनः>> [[1.1.40]]  इति पूर्वपदस्याव्ययत्वम्। `मुहूर्तसुखम्` इत्यादौ <<कालाध्वनोरत्यन्तसंयोगे>> [[2.3.5]]  इति द्वितीया। `सर्वरात्रशब्दोऽप्यच्प्रत्यान्तः` इति। सर्वा च रात्रिश्चेति `पूर्वकालैक`  [[2.1.48]]  इत्यादिना समासे `अहः सर्वैक`  [[5.4.87]]  इत्यादिनाचप्रत्ययविधानात्॥