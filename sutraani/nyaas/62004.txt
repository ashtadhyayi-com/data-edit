`शम्बगाधम्` इति। गाध्यत इति गाधः, `गाधृ `प्रतिष्ठालिप्सयोः` (धातुपाठः-4) [प्रतिष्ठालिप्सयोग्र्रन्थे च -धातुपाठः-] अर्धर्चादित्वात्?  [[2.4.31]]  पक्षे नपुंसकत्वम्। `अर्तिलूधूसू` इति। अनेन सूत्रैकदेशेन <<अर्तिलूधूसूखनसहचर इत्रः>> [[3.2.184]]  इत्येतत्सूत्रमुपलक्ष्यते। `मध्योदात्तः` इति। प्रत्ययस्वरेण। `अशूप्रुषि` इति। `अशूप्रुषिलटिकणिघटिविशिभ्यः कन्` (द।उ।8।125) [अशूप्रुषिप्लुषिलटिकटिकणिखटिविशिभ्य) क्वन् -द।उ।] इति सूत्रमुपलक्षयति। ननु चायामः=प्रमाणम्, `आयामस्तु प्रमाणं स्यात्` इति वचनात्; न च शम्बगाधमित्यादिस्तत्पुरुषः प्रमाणवाची, किं तर्हि, इयत्तावाची? इत्याह -`प्रमाणम्` इत्यादि। इयतो भाव इयत्ता, सा परिच्छिद्यते येन स इयत्तापरिच्छेदः, स एवात्र प्रमाणं वेदितव्यम्। न पुनरायाम एव। तत्? कथम्? प्रमीयतेऽनेनेति प्रमाणमिति क्रियाशब्दोऽत्र प्रमाणशब्दो गृह्रते, न तु रूढिशब्दः; लक्ष्यानुरोधात्। तेन येनेयत्ता परिच्छिद्यते तत्? सर्वं प्रमाणम्। `स्वरव्यङ्ग्यं च` इति। अस्य स्वरे योऽयं प्रकृतिभावो विधीयते तेन व्यङ्ग्यं द्योत्यमित्यर्थ-। `एतेषाम्` इति। शम्बगाधादीनाम्॥