अथ प्रीतौ चेतीदं ग्रहणं किमर्थम्, यावता सुखप्रिययोः प्रीत्यव्यभिचारात्। एवं प्रीतौ गम्यमानायां भविष्यति? इत्यत आह -`सुखप्रिययोः प्रीति` [प्रीत्येत्यादि -मुद्रितः पाठः] इत्यादि। प्रीतिग्रहणमन्तरेणापि सिद्धे सुखप्रिययोः प्रीत्यव्यभिचाराद्यदिह प्रीतिग्रहणं क्रियते, तदतिशयिता या प्रीतिस्तस्या यथा स्यादित्येवमर्थम्। `ब्राआहृणच्छात्रशब्दौ प्रत्ययस्वरेणान्तोदात्तौ` इति। ब्राआहृणशब्दोऽणन्तः। छात्रशब्दः `छत्त्रादिभ्यो णः`  [[4.4.62]]  इति णप्रत्ययान्तः। `कन्याशब्दः स्वरितान्तः` इति। अध्न्यादिषु (द।उ।8।14) तथा भूतस्यैव पाठात्। `राजसुखं राजप्रीयम्` इति। अत्र यद्यपि सुखप्रिययोः प्रीत्यव्यभिचारित्वात्? प्रीतिर्गम्यते, तथाप्यतिशयेन या प्रीतिः सा न गम्यत इति भवति प्रत्युदाहरणम्॥