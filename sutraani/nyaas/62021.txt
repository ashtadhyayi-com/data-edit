`शकि शङ्कायाम्` (धातुपाठः-86) इत्येतस्मात्? <<गुरोश्च हलः>> [[3.3.103]]  इत्यकारप्रत्ययः। केचित्तु घञन्तसय शङ्कशब्दस्य ग्रहणमिति वर्णयन्ति। `बाधु लोडने` (धातुपाठः-5) इत्यस्मादाङ्पूर्वात्? धञि `आबाधः`। अत्यर्थमन्तिकं `नेदीयः`। अन्तिकशब्दस्य <<अन्तिकबाढयोर्नेदसाधौ>> [[5.3.63]]  इतीयसुनि परतोनेदादेशः। `अस्तित्वाध्यवसायः` इति। असतित्वनिश्चय इत्यर्थः। `गमनाशङ्कम्` इति। षष्ठीसमासः। क्रियाविशेषणत्वान्नपुंसकलिङ्गम्, लोकाश्रयत्वाद्वा लिङ्गस्य॥