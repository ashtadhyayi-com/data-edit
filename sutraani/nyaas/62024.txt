`विस्पष्टकटुकम्` इति। कटुशब्दात्? <<संज्ञायां कन्>> [[5.3.87]] । `सुप्सेति समासः` इति। अथ `विशेषणं विशेष्येण बहुलम्`  [[2.1.57]]  इति विस्पष्टकटुकमित्यत्र विगृह्र कस्मात्? कर्मधारय एव न क्रियते? इत्याह -`विस्पष्टादयो ह्यत्र` इत्यादि। कर्मधारयो हि सामानाधिकरण्ये सति भवति। न चेह सामानाधिकरण्यमस्ति। तस्माद्विस्पष्टादयोऽत्र कटुकादेः शब्दस्य यत्? प्रवृत्तिनिमित्तं कटुकत्वादि तस्य विशेषणम्, न तद्वतो द्रव्यस्य। कटुकादिभिश्च शब्दैः कटुकत्वलक्षणो [कटुकस्यास्तिलक्षणो यस्यास्ति -इति मुद्रितः पाठः] गुणो यस्यास्ति तद्गुणवद्द्रव्यमभिधीयते। ततो वैयधिकरण्ये नास्ति कर्मधारायः। तस्माद्यथोक्तेन विधिना समासोऽत्रि कर्तव्यः। `विस्पष्टः` [विस्पष्टशब्दः -काशिका] इति। `स्पश बाधनस्पर्शनयोः` (धातुपाठः-887) इत्यस्य निष्ठायाम्? `दस्तस्पष्टच्छन्नज्ञप्ताः` [वा दान्तशान्तपूर्णदस्तस्पष्टच्छन्नज्ञप्ताः -पा।सू।]  [[7.2.27]]  इति स्पष्टशब्दो निपतितः, तस्य विशब्देन गतसमासः। `विचित्रशब्दः` इत्यादि। `चित्र चित्री करणे` (धातुपाठः-1917) चुरादि, तस्माद्घञ, विशेषेण चित्रं विचित्रम्, प्रादिसमासः। `अव्ययस्वरेण` इति। `तत्पुरुषे तुल्यार्थं`  [[6.2.2]]  इत्यादिना विहितेन। अवययं पुनरत्र विशब्दः, तस्य च `निपाता आद्युदात्ताः` (फि।सू।4।80) इत्याद्युदात्तत्वम्। `विचित्तशब्दम्` इति। चिती संज्ञाने` (धातुपाठः-39) इत्यस्य निष्ठायां चित्तम्। विगतं चित्तमस्येति बहुव्रीहि। `बहुव्रीहिस्वरेण` इति। `चिती संज्ञाने` (धातुपाठः-39) इत्यस्य निष्ठायां चित्तम्। विगतं चित्तमस्येति बहुव्रीहि। `बहुव्रीहिस्वरेण` इति। `बहुव्रीहौ प्रकृत्या`  [[6.2.1]]  इति विहितेन। `व्यक्तशब्दः` इत्यादि। अञ्जेर्विपूर्वस्य निष्ठायां गतिस्वर उदात्तः, तत्रेकारस्य स्थाने यो यण्? स उदात्तयण्? भवति, ततः परस्यकारस्यानुदात्तस्य स्वरितः। `सम्पन्नशब्द` इत्यादि। पदेः सम्पूर्वस्य निष्ठायां सम्पन्नशब्दः कर्तरि चेति। `पटुपण्डितशब्दौ प्रत्ययस्वरेण` इति। अन्तोदात्तग्रहणमेकवचनान्तं यत्? प्रकृतं तस्य विपरिणामं कृत्वाऽन्तोदात्ताविति सम्बन्धः कर्तव्यः। पाटयतेः `फलिपाटिनमिजनीनां गुक्? पाटिनाकिधश्च` [फलिपाटिनमिमनिजनां गुक्पटिनाकिधतश्च -द।उ।] (द।उ।1।103) इत्युप्रत्ययः, पटिशब्दश्चादेशः -पटुः। `पडि गतौ` (धातुपाठः-281) अस्मान्निष्ठायां `पण्डितः`। `कुशलः` इति। कुशाँल्लातीति `लाऽऽदाने` (धातुपाठः-1058) इत्यस्मात्? <<आतोऽनुपसर्गे कः>> [[3.2.3]]  इति कः, उपपदसमासः, <<गतिकारकोपपदात् कृत्>> [[6.2.139]]  इत्युत्तरपदप्रकृतिस्वरः। `चपलशब्दश्चित्स्वरेण` इति। अन्तोदत्त इत्यपेक्षते। कथमयमन्तोदात्तश्चित्स्वरेण? इत्याह -`कलस्तृपश्च` (द।उ।8।107) इत्यतः कलप्रत्ययान्तो व्युत्पाद्यते। तत्र `बृषादिभ्यश्चित्` (द।उ।8।109) इत्यतश्चिद्ग्रहणमनुवर्तते। तेन चित्स्वरेणान्तोदात्तः। `निपुणशब्दः` इत्यादि। `अन्तोदात्तः` इति। प्रकृतेन सम्बन्धः। `पुणेः` इति `पुण कर्मणि शुने` (धातुपाठः-1333) इत्यस्मात्? `इगुपधाज्ञाप्रीकिरः कः  [[3.1.135]]  इति कप्रत्ययः॥