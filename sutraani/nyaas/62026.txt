`कुमारश्रमणा` इति। `प्रातपदिकग्रहणे लिङ्गविशिष्टस्यापि ग्रहणम्` (व्या।पा।21) इति कुमारीशब्दोऽत्र समस्यते। एवं हि श्रमणशब्देन स्त्रीलिङ्गेन सामानादिकरण्यमुपपद्यते; नान्यथा। `कुमारशब्दोऽन्तोदात्तः` इति। `कुमार क्रीडायाम्` (धातुपाठः-1877) इत्यस्मात्? पचाद्यचि व्युत्पादितत्वात्। `केचित्? पुनः` इत्यादि। कथं पुनर्लक्षणप्रतिपदोक्तपरिभाषायां (व्या।प।3) सत्यामविशेषेणेति लभ्यते? एवं मन्यते -चकारोऽत्र क्रियते। स चास्यैव विधेः समुच्चयार्थः। तेन सर्वत्राविशेषेण भवति। एवं हि समुच्चयो भवति, नान्यथेति। ये तु <<कुमारः श्रमणादिभिः>> [[2.1.70]]  इत्यत्रैव समासमिच्छन्ति, ते पूर्वविध्यपेक्षया चकारमिह समुच्चयार्थं वर्णयन्ति॥