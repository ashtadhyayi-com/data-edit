`तद्धितार्थे द्विगोर्यप्` इति। <<मासाद्वयसि यत्खञौ>> [[5.1.81]]  इत्यनुवर्तमाने <<द्विगोर्यप्>> [[5.1.82]]  इति यप्। `ठञो लुक्` इति। प्राग्वतीयस्य। `पञ्चकपलः` इति। पञ्चसु कपालेषु संस्कृतः पुरोडाश इति <<संस्कृतं भक्षाः>> [[4.2.16]]  इत्यण्, तस्य <<द्विगोः>> [[4.1.21]]  इत्यादिना लुक्। `एते समासाः` इति। पञ्चकपाल इत्येवमादयो दशशरावपर्यन्ताः। `कृताष्प्रत्ययलोपा` इति। कृतोऽण्प्रत्ययलोपो येषां ते तथोक्ताः। पञ्चदशशब्दावत्र `ग्रः संख्यायाः` (फि।सू।2।28) इत्युदात्तौ। `पञ्चाआः` इति। तद्धितार्थे समासः। `आर्हादगोपुच्छ`  [[5.1.19]]  इत्यादिना ठक्। `अध्यर्धपूर्व`  [[5.1.28]]  इत्यादिना लुक्। पञ्च शरावाण्यस्मिन्निति बहुव्रीहिः। अथेह कथं भवति - पञ्चारत्न्यो दशारत्न्य इति, यवाता यणादेशे कृते गुणे च नात्रेगन्तमुत्तरपदम्? इत्याह - `पञ्चारत्न्यः` इत्यादि। यद्? यण्गुणौ ह्रजादौ विभक्तौ परत इति ताविह बहिरङ्गौ, स्वरस्त्वन्तरङ्ग; प्राग्विभक्त्युत्पत्तेर्भावात्, `असिद्धं बहिरङ्गमन्तरङ्गे` (व्य।प।42)। तेन पञ्चारत्न्य इत्यत्रापि द्विगुस्वर इगन्तलक्षणः प्रवर्तते। `स्थानिवद्भावाद्वा` इति। <<अचः परस्मिन् पूर्वविधौ>> [[1.1.57]]  इति पूर्वस्वरे कर्तव्यो यो गुणः स्थानिवद्भावेनेगन्तलक्षणः प्रवर्तते। ननु च स्वरविधौ `न पदन्त`  [[1.1.58]]  इत्यादिना स्थानिवद्भावः प्रतिषिध्यते? नैतदस्ति; `स्वरदीर्घयलोपेषु लोपाजादेशो न स्थानिवत्` इत्युक्तत्वात्? (का।1.1.59) न चैवमिको यण्गुणौ लोपाजादेशौ। `पञ्चारत्न्यः` इति। अरत्निशब्दोऽत्र `कृदिकारादक्तिनः` (ग।सू।50) `सर्वतोऽक्तिन्नर्थादित्येके` (ग।सू।51) इति बह्वादिषु पाठान्ङीषन्तः। इहापि पूर्ववत्? तद्धितार्थे द्विगुः, मात्रचस्तु लोपः॥