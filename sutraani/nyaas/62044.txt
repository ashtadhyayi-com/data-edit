`मातृपितृशब्दावन्तोदात्तौ` इति। `नप्तृनेष्ट्ट` (द।उ।2।3) इत्यादौ तृजन्तयोस्तयोर्निपातितत्वात्। `लित्स्वरेण मध्योदात्तः` इति। `देवात्? तल्`  [[5.4.27]]  इति तल्प्रत्ययन्तत्वात्। किमर्थं पुनरेतत्, न `चतुर्थी तदथे`  [[6.2.43]]  इत्येवं सिद्धम्, अर्थशब्दोऽपि तदर्थमेवोत्तरपदं भवति? इत्याह -`तदर्थविशेषा एव` इत्यादि। एवं मन्यते -अर्थशब्दोऽपि वृत्तौ विशेषवाची भवतीति। युक्तञ्चैतत्। तदा मात्रर्थमित्युक्ते मात्रादिभ्यो व्यावृत्तरूपं विशिष्टमेव मात्रर्थं वस्तु प्रतीयते। `अआधासः` इत्यादिना ज्ञापकस्य प्रयोजनं दर्शयति॥