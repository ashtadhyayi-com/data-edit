`तत्पुरुषे तुल्यार्थ`  [[6.2.2]]  इत्येव सिद्धे पूर्वपदप्रकृतिस्वरे च कृत्सवरेण थाथादिस्वरेण  [[6.2.143]]  बाधिते तत्प्रतिपादनार्थ वचनम्। `अहिहतः` इति। <<कर्तृकरणे कृता बहुलम्>> [[2.1.32]]  इति समासः। `अहिरन्तोदात्तो व्युत्पादतः` इति। आङ्पूर्वाद्धन्तेः `जनिघसिभ्यामिण्` (द।उ।1।58) इति वर्तमाने `वातेर्डिचच` इति डिदिति च `आङिश्रिहनिभ्यां ह्रस्वश्च` (द।उ।1।66) इत्यनेनाहिरिणन्तो व्युत्पादितः। `केचिदादयुदात्तमिच्छन्ति` इति। ते `समाने ख्यः स चोदात्तः` (पं।उ।4।136) इत्युदात्तग्रहणमप्यनुवर्तयन्ति। `रक्प्रत्ययान्तः` इति। `स्फायितञ्चि` (द।उ।8।31) इत्यादिना रक्प्रत्ययान्तत्वेन व्युत्पादितत्वात्। `महाराजष्टच्प्रत्ययान्तः` इति। `स्फायितञ्चि` (द।उ।8।31) इत्यादिना रक्प्रत्ययान्तत्वेन व्युत्वादितत्वात्। `महाराजष्टच्परत्ययान्तः` इति। `राजाहःसखिभ्यष्टच्`  [[5.4.91]]  इति टच्प्रत्ययान्तत्वात्। `दात्रलूना` इति। <<धः कर्मणि ष्ट्रन्>> [[3.2.181]]  इत्यनुवर्तमाने `दाम्नीशस्`  [[3.2.182]]  इत्यादिना ष्ट्रन्? प्रत्ययान्तो दात्रशब्दो व्युत्पाद्यते, तेनाद्युदात्तः। सर्वत्र `तयोरेव कृत्यतखलार्थाः`  [[3.4.70]]  इति कर्मणि क्तः॥