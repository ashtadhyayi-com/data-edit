इगन्तार्थोऽयमारम्भः। `उदाततसवरितयोः` इत्यादि। निरुदात्तः `उपसर्गाश्चाभिवर्जम्` (फि।सू।4।81) इति, तेन तदकारस्थाने यो यणादेशः स उदात्तयण्। तेन `उदात्तस्वरितयोः`  [[8.2.4]]  इत्यादिना ततः परमञ्चतेरकारः स्वरितो भवति। अध्यङित्यादौ तु न भवति; आदेशाद्युदात्तत्वात्, यणादेश उदत्तयण्? न भवतीति कृत्वा॥ समासस्वरापवादोऽयं योगः। `ईषत्कडारः` इति। <<ईषदकृता>> [[2.2.7]]  इति समासः। यदायं प्रकृतिभावो न भवति, तदा समासान्तोदात्तत्वमेव भवति। `ईषद्भेद इत्येवमादौ कृत्स्वर एव भवति` इति। परत्वादिति भावः। आदिशब्देन ईषत्कर इत्यादीनां ग्रहणम्। `ईषद्दुःसुषु`  [[3.3.126]]  इत्यादिना खल्॥