`किंयत्तदो निर्धारणे द्वयोरेकस्य डतरच्`  [[5.3.92]]  `वा बूनां जातिपरिप्रश्ने डतमच्`  [[5.3.93]]  इति कतरकतमशब्दौ व्युत्पाद्येते, तेन तौ चित्स्वरेणान्तोदात्तौ। `कतरकठः` इति। <<कतरकतमौ जातिपरिप्रश्ने>> [[2.1.63]]  इति समानाधिकरणसमासः। एतदर्थमपि कर्मधारयग्रहणं कस्मान्न भवति? इत्याह -`इह तु` इत्यादि। कतरकतमशब्दयोर्हि यः प्रतिपदसमासः स एव लक्षणप्रतिपदोक्तपरिभाषया (व्या।प।3) विज्ञायते। स च कर्मधारय एव। तस्मात्? प्रतिपदोक्तत्वादेवैतत्समासस्य कर्मधारयत्वम्। तस्मन्नैतदर्थं कर्मधारयग्रहणमुपपद्यते॥