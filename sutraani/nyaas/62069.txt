`गोत्राधिकारादन्यत्र गोत्रग्रहणे लोकिकं गोत्रं गृहते` (का।वृ।4.2.40) इत्युक्तम्। लोके चापत्यमात्रे प्रसिद्धम्, तेनेह तस्यैव ग्रहणम्, न तु पारिभाषिकस्य। अन्तेवासी=शिष्यः। तत्रान्तेवसिग्रहणादर्थग्रहणं प्रसिद्धम्। अत इहाप्यर्थ एव गृह्रते, न स्वरूपम्। माणवब्राआहृणयोः स्वरूपमेव। मनोरयं माणवः, अस्मादेव निपातनाण्णत्वम्। `अबाधकान्यपि निपातनानि भवन्ति` (पु।प।वृ।99) इति पक्षे मानव इत्यपि भवति। ब्राहृणोऽयं ब्राआहृणः। यस्तु `अपत्ये कुत्सिते मूढे मनोरौत्सर्गिकः स्मृतः` (का।वृ।4.1.161) इति माणवकशब्दो व्युत्पाद्यते, यश्च ब्राहृणोऽपत्यं ब्राआहृण इत्यर्थे ब्राआहृणशब्दः तयोर्गोत्रग्रहणेनैव सिद्धम्। क्षेपः निन्दा। `जङ्घावात्स्यः` इति। `सुप्? सुपा`  [[2.1.4]]  इति समासः। कथं पुनरत्र क्षेपः? इत्याह -`यो जङ्घादानम्` इत्यादि। जङ्घादानं किमप्याचारनियतं देयमुच्यते, तद्ददान्यहमित्यतोऽभिप्रायेण वात्स्यः सम्पद्यते। वात्स्योऽहमित्यभ्युपगच्छति यः सः जङ्घावात्स्य इत्येवं निन्द्यते। अवात्स्यस्यापि सतो जङ्घादानं प्रति वात्स्यत्वाभ्युपगमात्। वात्स्यशब्दोऽयं गर्गादिः। `भार्यासौश्रुतः` इति। सुश्रुतोऽपत्यं सौश्रुत इत्यण्, भार्याप्रधानः सौश्रुतो भार्यासौश्रुतः। `समानाधिकरणाधिकारे शाकपार्थिवादीनामुपसंख्यानमुत्तरपदलोपश्च` (वा।83) इति समासः। सुश्रुतस्य भार्याप्रधानतयेत्यनेन समानाधिकरणेनात्र समास इति दर्शयति। सुश्रुतोऽपत्यमित्यनेनापि सौश्रुतस्याण्प्रत्ययान्तत्वम्। `वशाब्राआहृकृतेयः` इति। तेनैवोपसंख्यानेन समासः। अत्रापि वशाप्रधानतया ब्राहृकृतापत्यस्य क्षेपः। `कुमारीदीक्षाः` इति। `सुप्? सुपा`  [[2.1.4]]  इति समासः। एवं `कम्बलचारायणीयाः` इत्यत्रापि। दाक्षिणा प्रोक्तं दाक्षं शास्त्रम्। `इञश्च`  [[4.2.111]]  इत्यण्, दाक्षमधीयते तद्वेत्तीति वा पुनरण्, तस्य <<प्रोक्ताल्लुक्>> [[4.2.64]]  इति लुक्। चरशब्दो नडादिः, चरस्यापत्यं चारायणः, तेन प्रोक्तं चारायणीयम्। <<वृद्धाच्छः>> [[4.2.114]] , `तदधीते`  [[4.2.58]]  इति पूर्ववदण्। पाणिना प्रोक्तं पाणनीयम्, ततः पूर्ववदध्येतर्यण्? तस्य च लुक्। `कमार्यादिलाभकामाः` इति। आदिशब्देन कम्बलौदनादीनां ग्रहणम्। अत्रापि `सुप्? सुपा`  [[2.1.4]]  इति समासः। तेनैवोपसंख्यानेन वा कुमारीलाभकामा दाक्षाः कुमारीदाक्षाः। `भिक्षामाणवः` इति। पूर्ववत्? समासः। भिक्षालाभकामो माणवो भिक्षामाणवः। `दासीब्राआहृणः` इति। दास्याः कामयिता ब्राआहृणो दासीब्राआहृणः। एवं `वृषलीब्राआहृणः` इति। <<कर्तृकरणे कृता बहुलम्>> [[2.1.32]]  इति बहुलवचनादकृतापि समासः। `तृतीया`  [[2.3.18]]  इति योगविभागाद्वा। `दासीश्रोत्रियः` इति। दासीब्राआहृण इत्यनेन तुल्यम्। समासस्वरापवायो योगः॥