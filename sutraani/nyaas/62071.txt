आख्याग्रहणं स्वरूपविधिनिरासार्थम्। ननु च बहुवचनादेव स्वरूपविधिर्न भविष्यति? नैतदस्ति; बहुवचनं ह्रेतदर्थस्यैव बहुत्वमाचक्षीत -बह्वर्थवृत्तिर्यो भक्तशब्द इति। अपि च बहुवचनेन स्वरूपविधौ बाधितेऽन्नादय एव ये भक्तशब्देन समासार्थपर्यायास्ते गृह्रेरन्, न तु भकतविशेषवाचिनो भिक्षादयः। आख्याग्रहणे तु स्वरूपविदौ बाधिते बहुवचनेन तद्विशेषाणां ग्रहणं सम्पद्यते। तस्मा इदं तदर्थम्। तच्छब्देन भक्ताख्यानामर्थो निर्दिश्यते। `भिक्षाकंसः` इत्येवमादयः `चतुर्थी तदर्थार्थ`  [[2.1.35]]  इति चतुर्थीसमासाः। ननु च प्रकृतिविकृतिग्रहणं तत्र चोद्यते, न चेह प्रकृतिविकारभावः? सत्यमेतत्; इदमेव तु वचनं ज्ञापकम् -भक्ताख्यायां तादथ्र्यमात्रे चतुर्थी समस्यत इति। `समशनं समाशः` इति। `अशू भोजने` (धातुपाठः-1523) [अश भोजने -धा।पा] इत्यस्मात्? सम्पूर्वाद्भावे घञ्। `क्रियामात्रमुच्यते` इति। मात्रशब्देन भक्तव्यवच्छेदं करोति। `अत्र पूर्वपदमन्तोदात्तम्` इति। भिक्षाशब्दः <<गुरोश्च हलः>> [[3.3.103]]  इति भिक्षेरप्रत्ययं कृत्वा व्युत्पाद्यते, श्राणाशब्दोऽपि `श्रै पाके` (धातुपाठः-919) इत्यस्मात्? क्तप्रत्ययम्। तेन द्वावपि प्रत्ययस्वरेणान्तोदात्तौ। `बहुव्रीहौ प्रकृत्या`  [[6.2.1]]  इति प्रकृतिभावेनान्तोदात्तादेव भवतः। समाससवरापवादो योगः॥