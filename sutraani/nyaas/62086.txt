`यदा शालान्तः` इत्यादि। `विभाषा सेनासुरा`  [[2.4.25]]  इत्यादिना शालान्तस्य तत्पुरुषस्य विभाषा नपुंसकत्वमुक्तम्? इह च शालाशब्दस्य स्त्रीलिङ्गस्य ग्रहणम्। तत्र यथा समासो नपुंसकलिङ्गो न भवति तथा <<तत्पुरुषे शालायां नपुंसके>> [[6.2.123]]  इत्यनेन परत्वादुत्तरपदाद्युदात्तत्वेन भवितव्यमिति कस्यचिद्भ्रान्तिः स्यात्। अतस्तन्निरासाय `यदा शालान्तः` इत्यादेग्र्रन्थस्योपन्यासः। यो नपुंसकलिङ्गः शालान्ततत्पुरुषो न भवति सोऽस्यावकाशः -छात्त्रिशाला, ऐलिशालेति। यस्तु नपुंसकलिङ्गो न छात्त्रादिपूर्वपदस्तत्पुरुषः स `शालायां नपुंसके`  [[6.2.122]]  इत्यस्यावकाशः -ब्राआहृणशालम्, क्षत्त्रियशालमिति; इहोभयं प्राप्नोति -छात्त्रिशालमिति, पूर्वविप्रतिषेधेनायमेव स्वरो भवति॥