वर्णम्=शुकलादि, लक्ष्यतेऽनेनेति लक्षणम्=चिह्नम्, वर्णञ्च लक्षणञ्च वर्णलक्षणम्। द्वन्द्व एकवद्भावः। अर्थग्रहणं चेह वर्णलक्षणयोः; अर्थप्रधानत्वान्निर्देशस्य। `ओतकर्णः कृष्णकर्णः` इति। ओतकृष्णशब्दावन्तोदात्तौ। तथा हि -`शिता वर्णे` (धातुपाठः-742) इत्यस्मात्? पचाद्यचि ओतशब्दो व्युत्पाद्यते। कृष्मशब्दोऽपि `इण्सिञ्चिदीङ्युष्यविभ्यो नक्` (द।उ।5।35) [इण्सिञ्दीङुष्वविभ्यो नक् -द।उ।] इत्यनुवर्तमाने `कृषेर्वर्णे` (द।उ।5।37) इति नक्प्रत्यये। `दात्राकर्णः` इति। <<धः कर्मणि ष्ट्रन्>> [[3.2.181]]  इति वर्तमाने `दाम्नीशस्`  [[3.2.182]]  इत्यादिना ष्ट्रन्प्रत्ययः, तेन दात्रशब्द आद्युदात्तः। `शङ्कूकर्णः इति। `कृग्रोरुच्च` (द।उ।1।109) [कृग्रोरुच्च -द।उ।] इत्यनुवर्तमाने `खरुशङ्कुपीयुनीलङ्गुलिगु (द।उ।1।120) इति कुप्रत्ययान्तः शङ्कुशब्दोऽन्तोदात्तो निपात्यते। `धापृवस्यज्यतिभ्यो नः` (द।उ।5।39) इत्यधिकृत्य `कृवृच्छसिद्रूपन्यनिस्वपिभ्यो नित्` (द।उ।5।42) [कृवृजृसिद्रुपन्यनिस्वपिभ्यो नित् -द।उ] इति कर्णशब्दो व्युत्पाद्यते, भिन्नच्छिन्नद्ररुआउवस्वस्तिकस्य`  [[6.3.114]]  इति सूत्रमुपलक्षयति।`ओतपादः` इत्यादि। पूर्वपदस्य प्रकृतिस्वर एव भवति। अथेह कस्मान्न भवति -स्थूलकर्ण इति, स्थूलेनापि हि कर्णेन लक्ष्यत एव ततश्च लक्षणादित्येव सिद्धम्? इत्यत आह -`पशूनां विभागज्ञापनार्थम्` इत्यादि। तेन स्थूलकर्ण इत्यत्र न भवतीति भावः। कथं पुनः सामान्येनोक्तौ विशेषसय ग्रहणं लभ्यते? वर्णग्रहणाज्ज्ञापकात्। यदि लक्षणमात्रस्येह ग्रहणभिमतं स्याद्वर्णग्रहणं न क्रियेत, वर्णो हि लक्षणं भवत्येव। तेनापि लक्ष्यत इति कृत्वा, कृतश्च। तस्मात्? तदेव ज्ञापयति -विशिष्टमिह लक्षणं गुह्रत इति। यत्? पुनर्विशिष्टं व्याख्यानात्? तद्विज्ञेयम्। `ओतपादः` इति। `इआता वर्णे` (धातुपाठः-742) इत्यस्मातद्? पचाद्यचि ओतशब्दो व्युत्पाद्यते, तेनान्तोदात्तोऽयम्। `कूटशृङ्गः` इति। `कूट दाहे` (धातुपाठः-1890) [कूट परितापे (परिदाहे इत्यन्ये) धातुपाठः-] इति, अस्मादिगुपधलक्षणः  [[3.1.135]]  कः, तेन कूटशब्दोऽप्यन्तोदात्त एव। `शोभनकर्णः` इति। `शुभ शुम्भ शोभार्थे` (धातुपाठः-1321,1322) अस्मात्? <<अनुदात्तेतश्च हलादेः>> [[3.2.149]]  इति युच्। चित्स्वरेण शोभनशब्दोऽप्यन्तोदात्तः। पूर्वपदप्रकृतिस्वरापदादो योगः। एवमुत्तरेऽपि योगाः प्रागव्ययीभावसंशब्दनात्। तेन सर्वत्र प्रत्युदाहरणेषु पूर्वपदप्रकृतिस्वरः प्रत्युदाहार्यः॥