`उद्गतशृङ्गः` इति। `गन्गम्यद्योः` (पं उ।1।122) इत्यधिकृत्य `भृञः किन्नुट्? च` (पं।उ।1।124) इति च `शृणातेह्र्यस्वश्च` (पं।उ।1।125) इति गन्प्रत्ययान्तः शृङ्गशब्दो व्युत्पाद्यते। तेनायमाद्युदात्तः। उद्गतशब्दस्थाथादि [[6.2.143]] स्वरेणान्तोदात्तः। `द्व्यङ्गुलशृङ्गः` इति। द्वे अङ्गुली प्रमाणमस्येति तद्धितार्थे द्विगुः `प्रमाणे द्वयसच्`  [[5.2.37]]  इत्यादिना विहितस्य मात्रच आगतस्य लोपः। `प्रमाणे लो द्विगोर्नित्यम्` (वा।558,559) इति <<तत्पुरुषस्याङ्गुलेः संख्याव्ययादेः>> [[5.4.86]]  इत्यच्? समासान्तः। तेन द्व्यङ्गुलशब्दोऽन्तोदात्तः। द्व्यङ्गुलं शृङ्गमस्येति। `त्त्रङ्गुलशृङ्गः` इति। पूर्वेण तुल्यम्। `अत्र` इत्यादि। आदिशब्देन द्व्यङ्गुलाविग्रहणम्। `ऋष्यशृङ्गः` इति। ऋष्यं शृङ्गंयस्येति। `अध्र्यादयश्च` इत्याद्युदात्त ऋष्यशब्दो निपात्यते। `मेषशृङ्गः` इति। मेषस्येव शृङ्गो यस्येति `मिष स्वर्धायाम्` (धातुपाठः-1352), अस्मात्? पचाद्यच्। तेन मेषशब्दोऽन्तोदात्तः। `स्थूलशृङ्गः` इति। स्थूलशब्दः प्रातिपदिकस्वरेणान्तोदात्तः॥