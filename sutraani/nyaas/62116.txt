`अजरः` इति। जरणं जरः `ऋदोरप्`  [[3.3.57]] । तेनायं धातुस्वरेणाद्युदात्तः। अविद्यमानो जरोऽस्येति। `अमरः` इति। मरणं मरः, <<कृत्यल्युटो बहुलम्>> [[3.3.113]]  इत्यप्। तेनायमपि पूर्ववदाद्युदात्तः। `अमित्त्रः` इति। `अमिचिमिदिशसिभ्यः क्त्रः` (द।उ।8।86) इदि मिदेः क्त्रः। तेन मित्त्रशब्दोऽन्तोदात्तः। `अमृतः` इति। `मृङ् प्राणत्यागे` (धातुपाठः-1403) मरणम्=मृतम्। <<नपुंसके भावे क्तः>> [[3.3.114]] । तेन मृतशब्दोऽन्तोदात्तः। `ब्राआहृणमित्त्रः` इति। ब्राआहृणशब्दोऽणन्तत्वादन्तोदात्तः। अत्र पूर्वपदप्रकृतिस्वर एव भवति। `अशत्रुः` इति। `रुशातिभ्यां (द।उ।1।159) इति क्रुन्नन्तः शत्रुशब्द आद्युदात्तः। <<नञ्सुभ्याम्>> [[6.2.172]]  इत्युत्तरपदान्तोदात्ततवापवादो योगः। एवमुत्तरेऽपि योगः प्राक्? <<कूलतीरतूलमूलशालाऽक्षसममव्ययीभावे>> [[6.2.121]]  इत्यतः द्रष्टव्याः॥