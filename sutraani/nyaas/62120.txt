`स्फायितञ्चि` (द।उ।8।31) इत्यादिनाऽजे रकिप्रत्यये वीरशब्दो व्युत्पाद्यते। तेनान्तोदात्तः। अथ वा -`वीर विक्रान्तौ` (धातुपाठः-1903) इत्यस्य पचाद्यचि व्युत्पादितत्वात्। `वीर्यमिति यत्प्रत्ययान्तम्` इति। वीरे साधुः, <<तत्र साधुः>> [[4.4.98]]  इति प्राग्घितीयो यत्। अथ वा -वीर इत्यसमाच्चौरादिकादस्मादेव निपातनात् `अचो यत्`  [[3.1.97]] , तेन वीर्यमिति यत्प्रत्ययान्तम्। एवं सति <<यतोऽनावः>> [[6.1.213]]  इत्याद्युदात्तत्वं प्राप्नोति? इत्यत आह -`तत्र` इत्यादि। कथं पुनर्वीर्यग्रहणं ज्ञापकम्? इत्याह -`तत्र हि` इत्यादि। यद्याद्युदात्तं स्यात्? तदा <<आद्युदात्तं द्व्यच् छन्दसि>> [[6.2.119]]  इत्यनेनैव सिद्धं स्यात्। ततश्चेह वीर्यग्रहणं न कुर्यात्, कृतञ्च; तस्मात्? तदेव ज्ञापयति -वीर्यशब्दस्य यदन्तस्याप्याद्युदात्तत्वं न भवतीति। तस्मिन्नसति <<तित्स्वरितम्>> [[6.1.185]]  इत्यन्तस्वरितमेव भवति॥