कथि `क्लेशने` () अस्मात्? <<गुरोश्च हलः>> [[3.3.103]]  इत्यकारः, तेन कन्थान्तोदात्ता। `सौशमिकन्थम्` इति। शोभनः शमोऽस्य शुशमः <<तस्यापत्यम्>> [[4.1.92]]  इत्यत इञ्। तेनाद्युदात्तः सौशमिशब्दः। `आह्वकन्थम्` इति। आङ्पूर्वस्य ह्वयतेः <<आतश्चोपसर्गे>> [[3.3.106]]  इति कः, तेनाह्वशब्दस्याथादिस्वरेणा  [[6.2.143]]  न्तोदात्तः। `चप्पकन्थम्` इति। `चप सान्त्वने` (धातुपाठः-399), अस्मात्? `पानी विषिभ्यः पः` (द।उ।7।2) इति बहुलवचनाच्चपोऽपि भवति। तेन चप्पशब्दोऽन्तोदात्तः॥