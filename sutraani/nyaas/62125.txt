पूर्वेणोत्तरपदस्य सिद्धेऽयं पूर्वपदस्याद्युदात्तत्वार्थ आरम्भः। चिनोतेः क्विप्? चित्। हन्तेः पचाद्यच्? हनः। निपातनात्? तलोपो णत्वं च चिहणः। `मल मल्ल धारणे` - (दा।पा।493,494) आभ्यां रप्रत्ययः, लस्य निपातनात्? तलोपो णत्वं च चिहणः। `मल मल्ल धारणे` - (धातुपाठः-493,494) आभ्यां रप्रत्ययः, लस्य निपातनात्? डत्वम्। मडरमडडरशब्दौ मद्योदात्तौ। विगता तुला तस्य स वितुलः, तस्यायं वैतुलः। अणन्तत्वादन्तोदात्तः। पटदिति कायतीति `कै गै शब्दे` (धातुपाठः-916,917) <<आतोऽनुपसर्गे कः>> [[3.2.3]]  पटत्कोऽन्तोदात्तः। चित्तमादत्त इति `ला आदाने` (धातुपाठः-1058) इत्यस्मादाङ्पूर्वादस्मादेव निपातनात्? कः - चित्तालः, तस्यापत्यमिति `अत इञ्?  [[4.1.95]]  चैत्तालिः, स कर्मावस्य चैत्तालिकर्णः। बहुव्रीहिरयं पूर्वपदप्रकृतिस्वरेणाद्युदात्तः। पूर्वपदं हि ञित्स्वरेणाद्युदात्त्म्। अन्ये त्विञन्तं चैत्तालिकर्णिरिति समुदायमधीयते। `कुक वृक आदाने` (धातुपाठः-91,92) अस्मात्? क्विप् - कुक्; `कुट कौटिल्ये` (धातुपाठः-1366) इत्यस्मादिगुपधलक्षणः कः, कुटः, कुकः, कुटः, कुक्कुटः। समासस्वरेणान्तोदात्तः। चिनोतेः क्विप्, चित्, कणतेः पचद्यचि कणः, चितः कणाश्च#इक्कणः, तकारस्य ककारो निपातनात्। चित्करण इत्यपरे पठन्ति। चिहणादयश्चैते मुष्यनामधेयानि चेति स्मर्यते। अथादिग्रहणं किमर्थम्? यावतादिरनुवर्तत एव? इत्यत आह - `आदिरिति वर्तमाने` इत्यादि। पूर्वकं ह्रादिगरहणमुत्तरपदाभिसम्बद्धम्। पूर्वपदानां चिहणादीनामाद्युदात्तत्वमिष्यते। तस्मात्? पूर्वपदभूतानां तेषामाद्युदात्तत्वं यथा स्यादित्येवमर्थं पुनरादिगरहणम्॥