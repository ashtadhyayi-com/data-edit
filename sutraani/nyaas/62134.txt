`चूरी दाहे` (धातुपाठः-1158), अस्मान्निष्ठा, ते चूर्णमन्तोदात्तम्। करिणः पातीति <<आतोऽनुपसर्गे कः>> [[3.2.3]]  पकारस्य पक्षे वकारो निपात्यते -करिपः, करिवः। कृत्स्वरेण थाथादिस्वरेण वान्तोदात्तः। `महेरितण्? च` (द।उ।5।19) बहुलवचनाच्छकेरपि भवति, शाकिनम्, प्रत्ययस्वरेण मद्योदात्तम्। `शकादिभ्योऽटच्` (द।उ।5।2;पं।उ।4।81) [शकादिभ्योऽटन् -।दौ;पं।उ।] शकटम्। तद्वहतीति शकटवण्? शाकटम्। प्रत्ययस्वरेणान्तोदात्तः। द्राग्द्रूतं क्षीयत इति द्राक्षा, पृषोदरादित्वात्। अन्तोदात्तोऽयं शब्दः। `तुस ह्यस ह्लस रसशब्दे` (धातुपाठः-710, 711,712,713), ततो बहुलवचनात्? `हसिमृग्रिणवामिदमिलूपूधुर्वीभ्यस्तन्` (द।उ।6।7,पं।उ।3।86) [हसिमृग्रिण्वमिदमितमिलूपूधूर्विभ्यस्तन् -द।उ; हसिमृगरण्वामिदमूलपूर्विभ्यस्तन् -पं।उ।] इति तन्, निपातनाद्दीर्घश्च। तूस्तमाद्युदात्तम्। `कुत्सितं दुनोतीति `क्विबवचिप्रच्छि` इत्यादौ सूत्रे (वा।288) क्विबिति योगविभागः। `दुदु उपतापे` (दा।पा।1256) इत्यस्मादपि क्विप्, `बहुलवचनात्? अनित्यत्वाद्वागमशासनस्य` (व्या।प।99) तुगभावः, पूर्वपदस्य च बहुलवचनादेव मुम् -कुन्दु, तन्मिमीत इति `माङ्माने` (दा।पा।1088) इत्यस्मात्? कः, कुन्दुमोऽन्तोदात्तः। `उषिकुटिदलिकचिखजिभ्यः कपन्` (द।उ।7।9) तेन दलप आद्युदात्तः। `अत्यविचमितमिनमि` (द।उ।9।44) इत्यादिनाऽसच् -चमसः, ततो जातिलक्षणो ङीष्?  [[4.1.63]]  चमसी। `चक तृप्तौ` (धातुपाठः-783) इत्यस्मात्? कविप्, चक्। `कनी दीप्तिकान्तिगतिषु` (धातुपाठः-460) [कन दीप्तिकान्तिगतिषु -धातुपाठः-] तस्मादच्, कनः। चककनः। चोलस्यापत्यं चौलः, <<द्व्यञ्मगधकलिङ्गसूरमसादण्>> [[4.1.170]]  इत्यादिनाऽण्। एते चूर्णादयः। `मुद्गचूर्णम्` इति। `मुदि ग्रोर्गग्गौ` (द।उ।3।66) इति मुद्गोऽन्तोदात्तः। `मसूरचूर्णम्` इति। `मसेरूरन्` (द।उ।8।95) मसूर आद्युदात्तः। `मत्स्यचूर्णम्` इति। मत्स्यः प्रातिपदिकस्वरेणान्तोदात्तः। `तत्रोयग्रह इति षष्ठन्तमेव` इति। अनेन तुल्यार्थतां सूत्रयोर्दर्शयति। कथं पुनरुपग्रहः षष्ठन्तमेव गृह्रते? इत्याह -`पूर्वाचार्योपचारेण` इति। पूर्वाचार्या हि षष्ठन्तमुपग्रह इत्येवमुपचरन्ति स्म। तेनेह पूर्वा चार्योपचारेण हेतुना षष्ठन्तमेवोपग्रह इति गृह्रते। समासस्वरापवादो योगः एवमुत्तरेऽपि त्रयः॥