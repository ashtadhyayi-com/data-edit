वनशब्दः `नब्विषयस्यानिसन्तस्य` (फि।सू।2।26) इत्याद्युदात्तः। पतिशब्दोऽपि प्रत्ययस्वरेण। स `पातेर्डतिः` (द।उ।1।27) इति डतिप्रत्ययान्तः। `बृहदित्यन्तोदात्तम्? इत्यादि। बृहच्छब्दः `वर्तमाने पृषद्बृहन्महज्जगच्छतृवच्च` (द।उ।65) इति केवलमन्तोदात्तो यद्यपि निपात्यते, तथापि बृहस्पतिरित्यत्राद्युदात्तत्वं निपातयति। `तनोतेरौणादिक ऊप्रत्ययः` इति। `कषिचमितनिषनिसर्जिखर्जिभ्यौउः` (पं।उ।1।82) इत्यनेन तनू शब्दोऽन्तोदात्तः। न पाति न पालयतीत्यनेन `पा रक्षणे` (धातुपाठः-1056) इत्यसमान्नपादित्येतन्निपात्यत इति दर्शयति। न पातयतीत्यनेनापि। <<नलोपो नञः>> [[6.3.73]]  ति नलोपः प्राप्नोति, `नभ्रान्नपात्`  [[6.3.74]]  इत्यादिना प्रकृतिभावान्न भवति।	 `नरा अस्मिन्नासीनाः शंसन्ति` इति। एतेनाधिकरणसाधनं शंसशब्दं दर्शयति। एवं शंसन्तीत्यनेनापि कर्मसाधनम्। `शंस स्तुतौ` (धातुपाठः-728) इत्यस्मात्? `अंकर्तरि च कारके`  [[3.3.19]]  इति घञ्। `अबन्तः` इति। `ऋदोरप्`  [[3.3.57]]  इत्यनेन। `शुनःशेपः` इति। बहुव्रीहिरयम्। तेनात्र पूर्वपदस्य प्रकृतिभावे प्राप्ते वचनम्। `उभावाद्युदात्तौ` इति। तत्र आञ्शब्दः `आन्नुक्षन्` (द।उ।6।55) इत्यादिना कनिन्प्रत्ययान्तो व्युत्पाद्यते। शेपशब्दो `वृङ्शीङभ्यां रूपस्वाङ्गयोः पुट्? च्` (द।उ।9।61) इत्यसुन्प्रत्ययान्तो व्युत्पाद्यते, तेन द्वावपि तावाद्युदात्तौ। `शण्डपर्कशब्दौ` इति। `शडि रुजायाम्` (धातुपाठः-279) इत्यस्य घञि शण्ड इति भवति। `पृची सम्पर्के` (धातुपाठः-1462) इत्यस्यापि तत्रैव परक इति भवति। `तृष्णाशब्द आद्युदात्तः` इति। स हि तृषेर्निष्ठायां व्युत्पद्यते। तेन <<निष्ठा च द्व्यजनात्>> [[6.1.205]]  इत्याद्युदात्तः। `वम्बशब्दः` इति। `लवि अवरुआंसने` (धातुपाठः-379) [लबि अवरुआंसने च -धातुपाठः-] अस्य पचाद्यचि व्युत्पादित्वादस्मादेव निपातनाद्वत्त्वम्। `विआवयःशब्दः` इति। विआं वयो यस्येति बहुव्रीहिः। तत्र `बहुव्रीहौ विआं संज्ञायाम्`  [[6.2.106]]  इति विआशब्दोऽन्तोदात्तः। `तयोः` इति। वम्बविआयःशब्दयोः। `मृङो विच्प्रत्ययः` [मृञः -काशिका। मृडः -पदमञ्जरी] इति। <<विजुपे छन्दसि>> [[3.2.73]]  इत्यतो विजित्यनुवर्तमाने <<अन्येभ्योऽपि दृश्यते>> [[3.3.130]]  [दृश्यन्ते -काशिका।] इति विच्। `मृत्युशब्दोऽन्तोदात्तः` इति। `भुजीमृङ्भ्यां युक्त्युकौ` (द।उ।1।135) इति त्युक्प्रत्ययान्तत्वात्।`द्वन्द्वानाम्` इत्यादि। येऽत्र द्वन्द्वाः, तेषामदेवताद्वन्द्वार्थः पाठः। देवताद्वन्द्वे हि <<देवताद्वन्द्वे च>> [[6.2.141]]  इत्यनेनैव सिद्धम्। `अनुदत्ताद्युत्तरपदार्थश्च` इति। द्वन्द्वानां पाठः। यदि हि तेषामिह पाठो न स्यात्, तदा <<नोत्तरपदेऽनुदात्तादावपृथिवीरुद्रपूषमन्थिषु>> [[6.2.142]]  इति प्रतिषेदादन्तोदात्तत्वं स्यात्॥