`इन्द्रासोमौ` इति। `देवताद्वन्द्वे च` इति पूर्वपदस्यानङ्। `ऋज्रेन्द्र` इत्यादि। `वृधिवपिभ्यां रन्` (द।उ।8।45), इत्यतो रन्नित्यनुवर्तगाने `ऋज्रेन्द्रः` (द।उ।8।46) इतीन्द्रशब्दो रन्प्रत्ययान्तो निपात्यते, तेनाद्युदात्तः। `सोम इति मन्प्रत्ययान्तः` इति। तेन सोऽप्याद्युदात्त एवेत्यभिप्रायः। मन्प्रत्ययान्तत्वं च तस्य `षुञ्? अभिषवे` (धातुपाठः-1247) इत्यस्मात्? `अर्त्तिस्तुसुहुरुआउ` (द।उ।7।26) इत्यादिना मन्प्रत्ययमुत्पाद्य व्युत्पादितत्वात्। `वरुण उनन्प्रत्ययान्तः` इति। `कृवृदारिभ्य उनन्` पं।उ।3।53) इति। बृहस्पतिशब्दो हि वनस्पत्यादिषु पठते, तत्र च पूर्वोत्तरपदयोर्युगपदाद्युदात्तत्वं विधीयते, तेन द्वावुदात्तौ। `तेनेन्द्राबृहस्पती इत्यत्र तत्र उदात्ताः` इति। इन्द्रशब्दादयः। `प्लक्षन्यग्रोधौ` इति। अत्र समासान्तोदात्तत्वमेव भवति। एवं `अग्निष्टोमः` इत्यत्रापि। षष्ठीसमासश्चायम्। समासस्वरापवादो योगः॥