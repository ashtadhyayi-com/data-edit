गतिस्वरे प्राप्त इदं वचनम्। `प्रवृद्धम्` इति `वृधु वृद्धौ` (धातुपाठः-759) `प्रयुता` [प्रयुंक्ताः -काशिका] इति। `युमिश्रणे` (धातुपाठः-1033) -`अवहितम्` इति। पूर्ववद्दधातेर्हिरादेशः। `खट्वारूढः` इति। `रुह बीजजन्मनि` (धातुपाठः-859), `झषस्ततोर्धोऽधः`  [[8.2.40]] , <<ढो ढे लोपः>> [[8.3.13]]  <<ढ्रलोपे पूर्वस्य दीर्घोऽणः>> [[6.3.111]] , <<खट्वा क्षेपे>> [[2.1.26]]  इति समासः। असय <<अहीने द्वितीया>> [[6.2.47]]  इति पूर्वपदप्रकृतिस्वरे प्राप्त इह पाठः। `कविशस्तः` इति। `शसु हिंसायाम्` (धातुपाठः-727), <<कर्तृकरणे कृता बहुलम्>> [[2.1.32]]  इति समासः। अस्यापि <<तृतीया कर्मणि>> [[6.2.48]]  इति पूर्वपदप्रकृतिस्वर एव। `यानादीनाम्` इति। आदिशब्देन वृषादीनां ग्रहणम्। यानादीनामर्थानां य इह पाठः, स प्रवृद्धादीनांयानादिष्वर्तेषु प्रायो बाहुल्येन या वृत्तिस्तस्याः प्रदर्शनार्थम्। न तु प्रवृद्धस्य यानवृषलयोरवार्थयोरन्तोदात्तत्वं भवति। प्रयुक्तशब्दस्य सक्तुष्वेवतीत्येवमादिषु विषयियमार्थः। तेन किं भविष्यति? इत्याह -`यानादिभ्योऽन्यत्रापि` इत्यादि। `विषयनियमार्थ इत्येके` इति। तेषामनेन यानादिभ्योऽन्यत्र न भवितव्यम्। `असंज्ञार्थोऽयमारम्भः` इति। संज्ञायां पूर्वेणैव सिद्धत्वात्। `आकृतिगणश्च प्रवृद्धादिद्र्रष्टव्यः` इति। कुत एत्? अकृतिगणतां तस्य सूचयितुमनुक्तसमुच्चयार्थस्य चकारस्येह करणात्; आकृतिगणत्वे यत्? सिद्धं भवति, तद्दर्शयितुमाह -`पुनरुत्स्यूतं वासः` इत्यादि। `षिवु तन्तुसन्ताने` (धातुपाठः-1108) `चछ्वोः शूडनुनासिके च`  [[6.4.19]]  इत्यूठ्, यणादेशः। `पुनर्निष्कृतः` इति। `इदुदुपधस्य चाप्रत्ययस्य`  [[8.3.41]]  इति विसर्जनीयस्य षत्वम्॥