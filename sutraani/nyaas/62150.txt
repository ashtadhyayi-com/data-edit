`कारकात्`  [[6.2.147]]  इति वर्तते, `अनः` इति प्रत्ययग्रहणपरिभाषया (पु।प।वृ।44) तदन्तस्य ग्रहणं विज्ञायते? इत्याह - `अनप्रत्ययान्तम्` इत्यादि। `ओदनभोजनम्` इत्यादौ सर्वत्र षष्ठीसमासः। षष्ठी तु कृद्योगलक्षणा कर्मणि। `राजभोजनाः` इत्यादौ तु कर्तरि। ओदनशब्दः `लघावन्ते` (फि।सू।2।42) इत्याद्युदात्तः। भोजनमित्यादिकं तूत्तरपदं लित्स्वरेणाद्युदात्तम्। पयःशब्दः `नब्विषयस्य` (फि।सू।2।42) इत्याद्युदात्तः। भोजनमित्यादिकं तूत्तरपदं लित्स्वरेणाद्युदात्तम्। पयःशब्दः `नब्विषयस्य` (फि।सू।2।26) इत्याद्युदात्त एव। चन्दनप्रियङ्गुकाशब्दो द्वन्द्वः, तेन समासस्वरेणान्तोदात्तः। `लेपनम्` इति। `लिप उपदाहे` (धातुपाठः-1433) [लिप उपदेहे - धातुपाठः-] इत्यस्यैवं रूपम्। राजशब्द उक्तस्वरः। आच्छादनशब्दः `छद अपवारणे` (धातुपाठः-1935) इत्यस्य रूपम्। `कर्मणि च येन` इत्यादिनैकेनैव योगेन भाववचनः कर्मवचनश्च ल्युङ्भवतीति दर्शयति। `हस्तहार्यम्` इति। हस्तशब्दः `हसिमृग्रिणवामिदमिपूधुर्वीभ्यस्तन्` (द।उ।6।7।;पं।उ।3।86) [हसिमृग्रिण्वमिदमितमिलूपूधूर्विभ्यस्तन् - द।उ; हसिमृग्रिण्वामिदमलूपूधूर्विभ्यस्तन् - पं।स।] इति स्तत्प्रत्ययान्तः, तेनाद्युदात्तः,। हार्यशब्दस्तु `ऋहलोण्र्यत्`  [[3.1.124]]  इति ण्यदन्तस्तित्स्वरेणान्तस्वरितः। `दन्तधावनम्` इति। `धावु गतिशुद्धोः` (धातुपाठः-601) इत्यस्मात्करणे ल्युट्। दन्तशब्दः `स्वाङ्गशिटाम्` फि।सू।2।29) इत्याद्युदात्तः। `निदर्शनम्` इति। दृशेर्भावे ल्युट्। `अवलेखनम्` इति। अत्रापि लिखेः। `सर्वेषु प्रत्युदाहरणेषु` इत्यादि। एतेन `गतिकारकोपपदानां कृत्?  [[6.2.138]]  इत्यस्यायमपवाद इति दर्शयति॥