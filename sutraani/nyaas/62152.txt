`अध्यनपुण्यम्` इत्यादि। अध्ययनशब्दो ल्युडन्तः कृत्स्वरेण मध्योदात्तः। पुण्यम्? `नब्विषयस्य` (फि।सू।2।26) इत्याद्युदात्तम्। विद्यतेऽनेऽनेति वेदः, घञ्। तेन वेदशब्दश्चाद्युदात्तः।`तत्पुरुषे तुल्यार्थ` इत्यादि। एतत्? `उणादयोऽव्युत्पन्नानि प्रातिपदिकानि` (है।प।पा।103) इत्येवं पक्षमाश्रित्योक्तम्। इदानीं व्युत्पत्तिलक्षणमाश्रित्याह - `उणादीनां तु` इत्यादि। व्युत्पत्तिपक्षे हि पुण्यशब्दः `पुञो यण्णुग्? ह्रस्वश्च` (पं।उ।5।15) इति यत्प्रत्ययान्तो व्युत्पाद्यते। तत्र यदीद नारभ्येत तदा <<गतिकारकोपपदात् कृत्>> [[6.2.139]]  इति कृत्स्वरेणाद्युदात्तोऽध्ययनमित्यादौ पुण्यशब्दस्य स्यात्। तस्मात्? तदपदादोऽयमन्तोदात्तविषिरित्यभिप्रायः। `वेदेन पुण्यं वेदपुण्यम्` इति। व्युत्पत्तिपक्षे `तृतीया`  [[2.1.30]]  इति योगविभागात्? समासः। पूर्वपदपरकृतिस्वरत्वञ्च। अव्युत्पत्तिपक्षे <<कर्तृकरणे कृता बहुलम्>> [[2.1.32]]  इति समासः, कृत्स्वरेण पुण्यशब्दस्याद्युदात्तत्वं च॥