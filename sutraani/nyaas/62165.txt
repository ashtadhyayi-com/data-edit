`देवमित्त्रो ब्राहृमित्त्रः` इति। देवब्राहृशब्दावुक्तस्वरौ। `अमिचिमिदिशसिभ्यः क्त्रः` (द।उ।8।86) इति मित्त्रशब्दोऽन्तोदात्तः। `वृकजिनः` इति। प्रकृतिविकारयोर्भेदस्याविवक्षितत्वाद्वृकविकारे वृकशब्दोऽत्र वर्तते। वृकमजिनमस्य वृकाजिनः। वृकशब्दः `प्राणिनां कुपूर्वाणाम्? (फि।सू।2।30) [`प्राणिनां कुपूर्वम्` -फि।सू।] इत्याद्युदात्तः। `श्यास्त्याह्वेञविभ्य इनच्` (द।उ।5।12) इत्यधिकृत्य `अजेरज च` (द।उ।5।14) इतीनजादेशश्च। तेनाजिनमन्तोदात्तम्। `कूलाजिनः` इति। कु इति निपातः, तस्मिन्नुपपदे `ला आदाने` (धातुपाठः-1058) इत्येतस्मात्? <<अन्येष्वपि दृश्यते>> [[3.2.101]]  इत डः, <<अन्येषामपि दृश्यते>> [[6.3.137]]  इति पूर्वपदसय दीर्घत्वम्। तेन कूल इत्यन्तोदात्तः। `कृष्णाजिनः` इति। `इण्सिञ्जिदीङुण्यविभ्यो नक्`(द।उ।5।35) इत्यधिकृत्य `कृषेर्वर्णे` (द।उ।5।37) इति नक्। तेन कृष्णोऽन्तोदात्त-। `प्रियमित्त्रः` इति। प्रीणातीति प्रियः, `इगुपध`  [[3.1.135]]  इत्यादिना कः। तेन प्रियोऽन्तोदात्तः।	`महाजिनः` इति। `नर्तमाने पृषद्बृहन्महजजगच्छतृवच्च`(द।उ।6।5) इत महच्छब्दोऽन्तोदात्त॥