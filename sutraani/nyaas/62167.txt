`गौरमुखः` इति। `गुरी उद्यमने` (धातुपाठः-1396) एतस्मादच्। तदन्तदपि प्रज्ञादेरवृत्करणात्? `परज्ञादिभ्यश्च`  [[5.4.38]]  इत्यण्, तेन गौरोऽन्तोदात्तः। `उदि दृणातेरजलौ [दृणातेरजलौ -मुद्रितः पाठः] पूर्वपदान्त्यलोपश्च` (पं।उ।5।19) इति प्रकृत्य `डित्? खनेर्मुट्? स चोदात्तः` (पं।उ।5।20) इति खनेरजलावित्येतौ प्रत्ययौ भवतः, तौ च डितौ, मुट्? चोदात्तः। तेन मुखशब्द आद्युदात्तः। `भदरमुखः` इति। `ऋजेन्द्र` (द।उ।8।46) इत्यादिसूत्रेण भद्रशब्दो व्युत्पाद्यते। तेन भद्र इत्यन्तोदात्तः। `दीर्घमुखा शला` इति। मुखशब्देनात्र द्वारप्रदेशः शालाया उच्यते। `स्वाङ्गमद्रवलक्षणमिह गृह्रते` इति `अद्रवं मूर्त्तिमत्? स्वाङ्गम्` (का।वृ।4.1.54) इत्यादि यत्परिभाषितं स्वाङ्गमद्रवादिलक्षणं तदिह गृह्रते। तेन दीर्घमुखा शालेत्यत्र न भवतीति भावः॥