`शाङ्गरजग्धः` इति। गुणातेरितेर्वा <<शमि धातोः संज्ञायाम्>> [[3.2.14]]  इत्यच्? शङ्गरः, ततोऽपि प्रज्ञादेराकृतिगणत्वादण्। तेन शाङ्गरशब्दोऽन्तोदात्तः। `पलाण्डुभक्षितः` इति। `पल गतौ` (धातुपाठः-839) <<उणादयो बहुलम्>> [[3.3.1]]  इत्याण्डुप्रत्ययः तेन पलाण्डुशब्दो मध्योदात्तः। `सुरपीतः` इति। `सुसूधागुधिभ्यः क्रन्` (द।उ।य8।42) इति सुराशब्द आद्युदात्तः। `मासजातः` इति। `मसी परिमाणे` (धातुपाठः-1221) [`परिणामे`धातुपाठः-] अस्माद्घञ्, तेन मास आद्युदात्तः। `संवत्सरजातः` इति। `अशेः सरः` (द।उ।8।50) [`सरन्` -द।उ।प।उ। (3।70)] इत्यधिकृत्य `वसेश्च` (द।उ।8।51) `सम्पूर्वाच्चित्` (द।उ।8।52) इति। तेन संवत्सरोऽन्तोदात्तः। `द्व्यहजातः। त्र्यहजातः` इति। द्वित्रिशब्दावन्तोदाततावित्युकतम्। `सुखजातः` इति। खनतेः सुपूर्वात्? <<अन्येष्वपि दृश्यते>> [[3.2.101]]  इति डः। तेन सुखशब्दोऽन्तोदात्तः। एवं दृःखशब्दोऽपि वेदितव्यः। तेन तृप्रशब्दोऽन्तोदात्तः। `कृच्छ्रजातः` इति। `कृतेच्छः क्रू च` (द।उ।8।38,पं।उ।2।21) [`कृते च्छक्? च -द।उ। `कृतेश्छक्रू च` -पं।उ।] इति कृच्छ्रशब्दोऽन्तोदात्तः। `असु क्षेणपे` (धातुपाठः-1209) अस्माद्? `बहुलमन्यत्र#आऽपि` (द।उ।8।40) इति रक्, तेनास्लमन्तोदात्तम्। `वृतृवदहनिकमिकषिब्यः सः` (द।उ।9।21) [कषियुमुचिभ्यः -द।उ।] इति बहुलवचनादमेरपि भवति। अंसो वृषादित्वादाद्युदात्तः। `अलकम्` इति। अलतेः <<पुंसि संज्ञायां घः प्रायेण>> [[3.3.118]] , ततः कन्निति कन्नन्तोऽप्लकशब्दः। तेनाद्युदात्तः। `कृवृदारिभ्य उनन्` (पं।उ।3।53), तेन करुणशब्द आद्युदात्तः। `रञ्जेः क्वुन्` () इति बहुलवचनात्? कृपेरपि भवति। तेन कृपणमाद्युदात्तम्। `सोढः` इति क्तान्तम्। तेनैतदन्तोदात्तम्। पूर्ववद्घत्वढत्वादयः कर्तव्याः। `प्रतीयम्` इति। प्रतिगता आपोऽस्मिन्निति बहुव्रीहिः। `ऋक्पूः`  [[5.4.74]]  इत्यादिनाऽकारः समासान्तः, <<द्व्यन्तरुपसर्गेभ्योऽप ईत्>> [[6.3.97]]  इतीत्त्वम्। `पुत्रजातः` इति। अत्र बहुव्रीहिस्वर एव भवति। `अमिचिमिदिशसिभ्यः क्त्रः` (द।उ।8।86) `पुवो ह्रस्वश्च` (पं।3.4.164) तेन पुत्रशब्दोऽन्तोदात्तः। कथं पुनर्जातशब्दस्य परनिपातः, यावता `निष्ठा`  [[2.2.36]]  इति पूर्वनिपातेनात्र भवितव्यम्? इत्यत आह -`आहिताग्न्यादित्वात्` इत्यादि। पुत्रजातशब्दोऽयमाहितागन्यादिषु षठते, तेन `वाऽऽहितागन्यादिषु`  [[2.2.37]]  इति जातादिशब्दसय परनिपातः। `वस्त्रच्छन्नः` इति। वस्त्रम्ाच्छादनम्, आच्छाद्यतेऽनेनेति कृत्वा। वस्त्रशब्द उक्तस्वरः। छन्नशब्दः `छद अपवारणे` (धातुपाठः-1833) इत्यस्य ण्यन्तस्य निष्ठायां `वा दन्तशान्त`  [[7.2.27]]  इत्यादिना निपातितः। `वसनच्छन्नः` इति। वसेराच्छादनार्थाल्ल्युट्। तेन वसनमाद्युदात्तम्। `कुण्डलकृतः` इति। कुण्डशब्दोऽयं `नब्विषयस्य` (फि।सू।2।26) इत्याद्युदात्तः। `कुण्डमितः` इति। `माङ् माने` (धातुपाठः-1142), `द्यतिस्यति`  [[7.4.40]]  इत्यादिनेत्त्वम्। अथ कथमेतेषु बहुव्रीहिषु `निष्ठा`  [[2.2.36]]  इत्यनेन निष्ठान्तस्य पर्वनिपातो न भवति? इत्याह -`एतेषु` इत्यादि। यस्मादेतत्? कृतम्, तस्माज्जात्यादिभ्यः परस्यान्तोदात्तत्वबिधानाम्। एतस्मादेव ज्ञापकान्निष्ठान्तस्य पूर्वनिपातो न भवति; अन्यथा ह्रेतदन्तोदात्तत्वविदानं नोपपद्यते॥