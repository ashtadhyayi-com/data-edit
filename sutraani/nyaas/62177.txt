उपसर्गात्? प्राद्युपलक्षणं वेदितव्यम्। स्वङ्गं प्रति क्रियायोगाभावात्। प्रादिग्रहणमेव तु न कृतं वैचित्र्यार्थम्। ध्रुवशब्दोऽयमवयवेप्यस्ति, यथा <<ध्रुवमपायेऽपादानम्>> [[1.4.24]]  इति, एकस्वरूपेप्यस्ति, यथा ध्रुवमस्य शीलमिति; तदिहैकस्वरूपे वर्तमानो गृह्रत इति दर्शयितुमाह -`ध्रुवमित्येकरूपमुच्यते` इत्यादि। `सततम्` इत्यादिना ध्रुवत्वं पृष्ठस्य दर्शयति। पृष्ठशब्दोऽन्तोदात्तः। `पृषु मृषु वृषु सेचने` (धातुपाठः-705।706,707) इत्यस्य थकि व्युत्पादितत्वात्। `दर्शनीयललाटः` इति। दर्शनीयशब्दः <<उपोत्तमं रिति>> [[6.1.217]]  इति मध्योदात्तः। `लल ईप्सायाम्` (धातुपाठः-1687) इत्यस्मात्? <<उणादयो बहुलम्>> [[3.3.1]]  इत्याटप्रत्ययः। तेन ललाटशब्दो मध्योदात्तः। `प्रशाखो वृक्षः` इति। <<उणादयो बहुलम्>> [[3.3.1]]  इति वचनात्? `शो तनूकरणे` (धातुपाठः-1145) इत्यस्मात्? खः, टाप्, सवर्णदीर्घत्वम्, <<एकादेश उदात्तेनोदात्तः>> [[8.2.5]] । तेन शाखाशब्दोऽन्तोदात्तः। उद्बाहुः क्ररीशति` इति। अत्र बाहोरेकरूपता नास्तीत्युध्रुवत्वम्। न ह्रसौ नित्यमूध्र्वबाहुरेव क्रीशति, अपि तु कदाचिदधो बाहुरपि। `उत्पर्शुः` इति। `स्वृशेः आण्शुनौ पृ च`(पं।उ।5।27) [आण्? शुनो पृ च -मु।पाठः] इति शुन्प्रत्ययान्तः पर्शुः। तेनायमाद्युदात्तः॥