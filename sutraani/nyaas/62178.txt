`समासमात्रे` इति। मात्रग्रहणेन बहुव्रीहेर्निवृत्ति सूचयति। `प्रवणे` इति। यदायं बहुव्रीहिस्तदा प्रकृष्टं प्रकृतं वा वनमस्येति विग्रहः। यदा तु तत्पुरुषः, तदा प्रकृष्टं वनं प्रगतं वा वनमिति विग्रहः। `निर्वणे` इति। अत्रापि यदा बहुव्रीहिः, तदा निर्गतं वनमस्येति विग्रहः। यदा तु तत्पुरुषस्तदा निरगतो वनादिति तत्पुरुषस्तु <<कुगतिप्रादयः>> [[2.2.18]]  इति। किं पुनः स्याद्यदि समासमात्रपरिग्रहार्थं समासग्रहणं न क्रियेत? इत्यत आह -`बहुव्रीहावेव हि स्यात्` इति। `रञ्जेः क्युन्`(द।उ।5।24-पं।उ।2।80)। [`रजेः` -द।उ।] बहलवनात्? `वनु याचने` (धातुपाठः-1470) इत्यस्मादपि भवति। तेन वनमाद्युदात्तम्॥