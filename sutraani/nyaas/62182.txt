`परिकूलम्, परितीरम्` इति। कूलतीरशब्दावुक्तस्वरौ <<कूलतीरतूलमूलशालाऽक्षसममव्ययीभावे>> [[6.2.121]]  इत्यादौ सूत्रे। `परिमण्डलम्` इति। परितः=सर्वतो मणाडलं परिमण्डलम्। `मणि भूषायाम्` (धातुपाठः-321) -अस्मात्? `कलस्तृपश्च` (द।उ।8।107) इति बाहुलकात्? कलप्रत्ययः, `वृषादिभ्यश्चित्` (द।उ।8।109) इति च। तेन मण्डलमन्तोदात्तम्। `बहुव्रीहिरयम्` इत्यादि। यदा बहुव्रीहिस्तदा -परितः कूलमस्य, परितस्तीरमस्येति तेन मण्डलमन्तोदात्तम्। `बहुव्रीहिरयम्` इत्यादि। यदा बहुव्रीहिस्तदा -परितः कूलमस्य, परितस्तीरमस्येति विग्रहः। यदा तु प्रादिसमासस्तदा परिगतं कूलम्, परिगतं तीरमिति। यदा पुनरव्ययीभावस्तदा -परि कूलात्, परि तीरादिति। अव्ययीभावस्तु <<अपपरिबहिरञ्चवः पञ्चम्या>> [[2.1.12]]  इत्यनेन। परि कूलादिति पञ्चमी `पञ्चम्यपाङपरिभिः`  [[2.3.10]]  इति कर्मप्रवचनीययोगे। कर्मप्रवचनीयत्वं तु परेः <<अपपरी वर्जने>> [[1.4.88]]  इति। युक्तं यद्बहुव्रीहौ तत्पुरुषे चेदमन्तोदात्तत्वं विधीयते; तत्र हि समासान्तोदात्तत्वस्यापवादः, पूर्वपदप्रकृतिस्वरः प्राप्नोति। अव्ययीभावे त्वयुक्तम्; तत्र हि समासान्तोदात्तत्वेनैव सिद्धम्। न हि तस्यापवादः पूर्वपदप्रकृतिस्वरः केनचित्? प्राप्त इत्यत आह -`अव्ययीभावपक्षेऽपि हि` इत्यादि। यदाप्यव्ययीभावपक्षः, तदापि `परिप्रत्युपपा`  [[6.2.33]]  इत्यादिना पूर्वपदप्रकृतिस्वरः प्राप्तोनेनान्तोदात्तत्वविधानेन बाध्यत इति किमत्रायुक्तम्। `यच्चैवंस्वभावम्` इत्यादि। अभितो भवनं यस्य स्वभावस्तदभितोभाविग्रहणेन गृह्रते, न तु तद्विपरीतस्वभावम्॥