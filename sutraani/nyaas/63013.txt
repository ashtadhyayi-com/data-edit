`स्वाङ्गात्`  [[6.3.11]]  इति निवृत्तम्, सामान्येन विधिः। `बन्धे` इति। बध्नातेरेतद्रूपम्। <<नेन्सिद्धबध्नातिषु>> [[6.3.19]]  इत्यनेन तत्पुरुषे बध्नातौ प्रतिषेधं वक्ष्यन्ति। तत्र विषयविभागो न ज्ञायते -तत्पुरुषे क्व च प्रतिषेधः? इत्यतस्तत्परिज्ञानार्थमाह -`बन्ध इति धञन्तो गृह्रते` इति। बन्धनं बनधः, भावे घञ्। अनेन धञन्ते बध्नातौ विभाषा। प्रत्ययान्तरे तु प्रतिषेध इति दर्शितं भवति। कथं पुनज्र्ञायते -घञन्तोऽयमिति? आद्युदात्तत्वात्। `हस्तेबन्धः` इति। तत्पुरुषः, बहुव्रीहिर्वा। `उभयत्र` इति। प्राप्ते चाप्राप्ते च कथं पुनरुभयत्र विभाषेयम्? इत्याह -`स्वाङ्गाद्धि` इत्यादि॥