`घ` इति तरपतमपोर्गहणम्, `काल` इति कालवाचिनः शब्दस्य, `तन` इति टउटउलोरनादेशस्य सतुट्कस्य। `पूर्वाह्णेतराम्` इति। अह्नः पूर्वमिति विगृहय `पूर्वापर`  [[2.2.1]]  इत्यादिनैकदेशिसमासः। `राजाहः - सखिभ्यष्टच्`  [[5.4.91]]  इति टच्? समासान्तः, `अह्नोऽहन एतेभ्यः`  [[5.4.88]]  इत्यह्नादेशः। `अह्नोऽदन्तात्`  [[8.4.7]]  इति णत्वम्। अस्मश्च पूर्वाह्णे अस्मश्च पूर्वाह्णे, अस्मिस्त्वनयोरतिशयेन पूर्वाह्णे पूर्वाह्णेतर इति। `द्विवचन`  [[5.3.57]]  इत्यादिना तरप्। `पूर्वाङ्णेतमाम्` इति। `अतिशायने`  [[5.3.55]]  इत्यादिना तमप्, <<कृत्तद्धितसमासाश्च>> [[1.2.46]]  इति प्रादिपदिकत्वे सति सुब्लुक्? प्राप्तः पक्षे प्रतिषिध्यते। `पूर्वाह्णेतने` इति। `पूर्वाह्णेतरे` इत्यत्रार्थे <<विभाषा पूर्वाह्णापराह्णाभ्याम्>> [[4.3.24]]  इति टउटउलौ तुडागमश्च, `युवोरनाकौ  [[7.1.1]]  इत्यटनादेशः। `रात्रितरायाम्` इति। अस्याञ्च रात्रावस्याञ्च रात्रावनयोरतिशयेन रात्राविति विग्रहः। ननु च `प्रत्ययग्रहणे यस्मात्? स विहितस्तदादेस्तदन्तस्य` (पु।प।वृ।44) इति तदन्तग्रहणं भवतीति घसंज्ञकप्रत्ययान्ते तनप्रत्ययान्ते चोत्तरपदे परतोऽलुगुदाहर्तवयः, तत्? कस्मात्? प्रत्ययमात्रे स उदाहृतः? इत्याह - `उत्तरपदाधिकारे` इत्यादि। कुतः पुनरेतदित्याह - `लेखग्रहणात्` इत्यादि। <<हृदयस्य हृल्लेखयदण्लासेषु>> [[6.3.50]]  इत्यत्राणो लेखशब्दस्य चाणन्तस्य भेदनोपादनम्। तत्र यद्युत्तरपदाधिकारे प्रत्ययग्रहणे तदन्तरविधिरिष्यते तदा लेखग्रहणं न कुर्यात्; अण्ग्रहणेनैव तद्ग्रहणस्य सिद्धत्वात्, क्रियते च। तस्माल्लेखग्रहणाद्विज्ञायते - `उत्तरपदाधिकारे प्रत्ययग्रहणे तदन्तविधिर्नेष्यते` (पु।प।26) इति। `तेने` इति। तदन्तविधेरिहानिष्टत्वेन। `काल इति न स्वरूपग्रहम्` इति। नामग्रहणात्। तस्य ह्रेतदेव प्रयोजनम्॥