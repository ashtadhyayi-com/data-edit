<<तत्पुरुषे कृति बहुलम्>> [[6.3.14]]  इति प्राप्तस्यालुकोऽयं प्रतिषेधः। `इन्नन्त उत्तरपदे` इति। ननु च `उत्तरपदाधिकारे प्रत्ययग्रहणे तदन्तविधिर्नष्यते` (पु।प।26) इति ज्ञापितमेतत्, तत्कथमिह तदन्तमुत्तरपदं गृह्रते? सप्तम्याः परस्येन्प्रत्ययस्यासम्भवात्। द्विविध एव हीन्प्रत्ययः - कृत्? तद्धितश्च। तत्र कृद्धातोरेवोत्पद्यते इति न सप्तम्याः परस्येन्प्रत्ययस्यासम्भवात्। द्विविध एव हीन्प्रत्ययः - कृत्? तद्धितश्च। तत्र कृद्धातोरेवोत्पद्यते इति न सप्तम्याः परः सम्भवति। तद्धितोऽपि नैव कश्चित्? सप्तमीसमर्थादुत्पद्यत इत्यसावपि नैव सप्तम्याः परः सम्भवति। तस्मादिन्नन्तमेव गृह्रत युक्तमुक्तमेतत्। `स्थण्डिलवर्ती` इति। `व्रते`  [[3.2.80]]  इति णिनिः; <<उपपदमतिङ्>> [[2.2.19]]  इति समासः। `साङ्काश्यसिद्धः` इति। <<सिद्धशुष्कपक्वबन्धैश्च>> [[2.1.41]]  इत्यादिना समासः। `चक्रबद्धः` इति। बद्धशब्दो निष्ठान्तः, `सप्तमी`  [[2.1.40]]  इति योगविभागात्? समासः। बन्धशब्देन `चक्रबन्धः` इति। `सिद्ध`  [[2.1.40]]  इत्यादिना समासः। `तत्? पचाद्यचप्रत्ययान्तं द्रष्टव्यम्` इति। अथ बन्ध इत्येतच्छब्दरूपं घञन्तं कस्मान्न गृह्रते? इत्याह `घञन्ते हि` इत्यादि॥