`चौरस्यकुलम्` इति। आक्रोशप्रतिपादनपरमेतत्, न त्वनेन तस्य सम्बन्धो विवक्षितः। `वक्तव्यः` इति। व्याख्येय इत्यर्थः। व्याख्यानं तु पूर्वमेव कृतम्। `पश्यतोहरः` इति। पश्यत इति <<षष्ठी चानादरे>> [[2.3.38]]  इति षष्ठी। हरतीति हरः पचाद्यच्। `अमुष्य` इति। अदसस्त्यदाद्यत्वम्, <<अदसोऽसेर्दादु दो मः>> [[8.2.80]]  इत्युत्त्वमत्वे, उत्त्वस्यासिद्धवात्<<टाङसिङसामिनात्स्याः>> [[7.1.12]]  इति ङसः स्यादेशः। तथा `अमुष्यकुलिकेति` (इति)। यथा अमुष्यपुत्रिकेत्यत्र भनोज्ञादित्वात्?  [[5.1.132]]  वुञ्, तथात्रापीत्यर्थः। `देवानाम्प्रियः` इति। प्रीणातीति प्रियः, <<इगुपधज्ञाप्रीकिरः कः>> [[3.1.135]]  इति कप्रत्ययः इयङादेशः। `शुनःशेपः` इति। `आयुवमघोनामतद्धिते`  [[6.4.133]]  इति सम्प्रसारणम्॥