घोषशब्दशबदशब्दाब्यां [`घोषशब्दशब्दाभ्यां -मुद्रितः पाठः] षष्ठीसमासः, मिश्रशब्दे च <<पूर्वसदृशसमोनार्थकलहनिपुणमिश्रश्लक्ष्णैः>> [[2.1.31]]  इत्यादिना तृतीयासमासः। `निष्के चेति वकतव्यम्` इति। निष्कशब्दे चोत्तरपदे पादशब्दस्य पदित्ययमादेशो भवतीत्येतदर्थरूपं व्याख्येयमित्यर्थः। तत्रेदं व्याख्यानम् -<<हिमकाषिहतिषु च>> [[6.3.54]]  इत्यतश्चकारोऽत्रानुवर्तते, स चानुक्तसमुच्चयार्थः। अथ वा -सूत्रे `वा` इति योग विभागः क्रियते तेन निष्के चोत्तरपदे भविष्यतीति॥