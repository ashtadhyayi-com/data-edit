`नञ एव हि स्यात्` इति। अचीति सप्तमीनिर्देशात्, <<तस्मिन्निति निर्दिष्टे पूर्वस्य>> [[1.1.66]]  इति दतनात्। नञो नुडागमे सत्यनिष्टं रपं स्यात्। तस्माद्ग्रहणे तु सति `उभयनिर्देशे पञ्चमीनिर्देशी बलीयान्` (शाक।प।97) इत्युत्तरपदस्यैव भवति, अतो न भवत्यनिष्टप्रसङ्गः। ननु च यदि नञो नुट्? स्यात्, नलोपवचनमनर्थकं स्यात्? नानर्थकम्; अब्राआहृणः, अवृषल इत्यनजादौ नकारश्रवणं माभूदित्येवमर्थत्वात्। यदि नञो मा भूदित्येवमर्थं `तस्मात्` इत्युच्यते, तर्हि न वाच्यम्, पूर्वान्तो ह्रयं नुक्? करिष्यते? इत्याह - `पूर्वान्ते हि` इति। पूर्वान्ते नुटि क्रियमाणे ङमन्तस्य पदस्य विधीयमानः `ङमो ह्रस्वादचि ङमुण्? नित्यम्`  [[8.3.32]]  इति नुट्? प्राप्नोति, ततश्च स एवानिष्टप्रसङ्गः। तस्मान्नुडेव कर्तव्यः। अस्मिस्तु क्रियमाणे नञ एव मा भूदित्येवमर्थ तस्माद्ग्रहणम्॥