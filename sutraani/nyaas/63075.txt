`नभ्राट्` इति। `भ्राजृ दीप्तौ` (धातुपाठः-181) अस्मात्? `भ्राजभ्रास`  [[3.2.177]]  इत्यादिना क्विप्, जकारस्य `व्रश्च`  [[8.2.36]]  इत्यादिना षकारः, तस्य जशत्वम् -डकारः, तस्यापि चर्त्वम् -टकारः। `नपात्` इति। नपुंसकत्वादसत्यां सर्वनामस्थानसंज्ञायामुगिल्लक्षणो नुम्? न भवति। `नवेदाः` इति। <<अत्वसन्तस्य चाधातोः>> [[6.4.14]]  इति दीर्घः। `सत्सु साधवः सत्याः` इति। अनेन <<तत्र साधुः>> [[4.4.98]]  इति सच्छब्दात्? प्राग्घितीयं यतं दर्शयति। `औणादिकः किप्रत्ययः` इति। `इगुपधात्? कित्` (द।उ।1।48) इति किप्रत्ययः। `क्षियः` इति। `क्षिष्? हिंसायाम्` (धातुपाठः-1506), [`क्षीष्` -धातुपाठः-] `क्षि निवासगत्योः` (धातुपाठः-1407) इति। `क्षरतेर्वा` इति। `क्षर संञ्चलने` (धातुपाठः-851)। नक्षत्रमिति निपात्यते। किमत्र निपात्यते? यदि क्षियः, तदा त्रप्रत्यय इकारस्यात्त्वम्; यद क्षरतेस्तदापि त्रप्रत्ययो रेफलोपश्च। `नास्मिन्नकमस्तीति नाकम्` इति। कमिति सुखमुच्यते। न कम्=दुःखम्। नास्मिन्नकमस्तीति नाकः=स्वर्गः। रूढिशब्दा ह्रते यथाकथञ्चित्? व्युत्पाद्यन्ते॥