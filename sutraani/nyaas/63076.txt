एकादिरिति बहुव्रीहिः। `एकान्नविंशतिः` इति। पूर्वं नञो विंशतिशब्देन समासं कृत्वा ततस्तृतीयसमासः कर्तव्यः। किमर्थं पुनरयं पूर्वान्त आदुक्? क्रियते, न परादिरेवादुट्? क्रियेत? तत्राण्यमर्थः - एकस्य चेत्येष आगमिनो दिर्देशो न कर्तव्यो भवति। परादौ हि क्रियमाणे नञेवागमो भवति, स च प्रकृतत्वादेव लक्ष्यते; तत्रायं वक्यार्थो भवति - `एकादिश्च नञ्? प्रकृत्या भवति, आदुट्? च तस्यागमो भवति` इति सिद्धमिष्टम्? इत्याह - `पूर्वान्तोऽयम्` इत्यादि। <<यरोऽनुनासिकेऽनुनासिको वा>> [[8.4.45]]  इत्यत्र हि <<न पदान्ताट्टोरनाम्>> [[8.4.42]]  इत्यतः पदन्तादित्यनुवर्तते। तत्र यदि परदिः क्रियते पदान्तताऽस्य न स्यात्, ततश्च पदान्तलक्षणोऽनुनासिकविकल्पो न स्यात्, इष्यते च। तस्माद्विकल्पेन यथा स्यादित्येवमर्थं पूर्वान्त आदुक्? क्रियते। अथ किमर्थमादुक् क्रियते? आदुगेव नोच्येत, अदुक्यपि क्रियमाणेऽकः सवर्णो दीर्घत्वेन  [[6.1.101]]  सिध्यति? न सिध्यति; <<अतो गुणे>> [[6.1.97]]  पररूपत्वं प्राप्नोति, तदपयकारोच्चारणसामर्थ्यान्न भविष्यति, यदि ह्यत्र पररूपत्वं स्याद्दुकमेव विदध्यात्, तर्हि सवर्णदीर्घत्वमप्यकारोच्चारणसामर्थ्यान्न स्यात्? नैतदस्ति; तथा हि - यं विधिं प्रत्युपदेशोऽनर्थकः स्यात्? स विधिर्बाध्यते (व्या।प।56) यस्य तु विधेस्तदेव निमित्तं नासौ विधिर्बाध्यते। पररूपत्वं च प्रत्यकारोच्चारणमनर्थकम्, सवर्मदीर्घत्वं तु प्रति निमित्तमेव। एवं तह्र्रदुगेवायम्। तुल्या हि संहिता॥