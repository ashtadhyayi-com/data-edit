शकारः सर्वादेशार्थः। इदमिव पश्यतीति `ईदृक्? इदृशः`। पूर्ववत्? कञ्किवनौ। किमिव यश्यतीति `कीदृक्? कीदृशः`। व्युत्पत्तिमात्रार्थो विग्रहः कृतः। नात्रावयवार्थो विग्रहवाक्योपदर्शितो विद्यते। तथा हीदृग्? ईदृश इत्यनेन तुल्य इत्येषोऽर्थः समुदायादेव प्रतीयते। कीदृक्, कीदृश इत्यत्रापि केन तुल्य इति। किं परिमाणमस्येति `कयान`। इदं परिमाणमस्येति `इयान्`। <<किमिदंभ्यां वो घः>> [[5.2.40]]  इति वतुपो घत्वम्, तस्येयादेशे कृते <<यस्येति च>> [[6.4.148]]  इतीकारलोपः। ननु च वतुपो वकारस्येयादेशोऽनेन विधीयते, न तु वतुप्? किमिदंभ्यां विधीयते? एवं मन्यते -वतुबस्मादादेशवचनाद्विज्ञायते, न ह्रन्यद्वतुपो लक्षणमस्ति। न चासतो वतुपो घादेशः शक्यो विज्ञातुमिति॥