`अप्राप्ते विभाषेऽयम्` इति। ईषदर्थस्य निवृत्तत्वात्। ननु चानीषदर्थे केनचिदप्राप्ते, ईषदर्थे पूर्वेण प्राप्त इत्युभयत्र विभाषेऽयं युक्तेत्याह -`ईषदर्थे तु पूर्वविप्रतिषेधेन` इत्यादि। <<ईषदर्थे>> [[6.3.105]]  इत्यस्यावकाश ईषन्मधुरं कामधुम्, `विभाषा पुरुषे` इत्यस्यावकाशः -कुत्सितः पुरुषः कापुरुष इति; इह चोभयं प्राप्नोति -ईषत्पुरुषः कापुरुष इति। अत्रेषदर्थ इत्यनेनैव भवति पूर्वविपरतिषेधेन॥