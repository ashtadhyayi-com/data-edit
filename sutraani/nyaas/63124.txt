`उत्तरपदे`  [[6.3.1]]  इति वर्तते उत्तरपदं च समासे भवति, तत्र चान्तरेणापि वचनं नित्यमेव संहितया भवितव्यम्, तस्मादुत्तरपदे परतो वक्ष्यमाणानां यत्? कार्यं न तदर्थताधिकारस्योपपद्यत इति यदनुत्तरपदे कार्यं तदर्थमेवायमधिकारः। तेन यैर्योगैरुत्तरपदे कार्यं विधीयते तानुल्लङ्घ्य तेन योगेनानुत्तरपदे कार्यं विधीयते तत्रास्योपयोगं दर्शयन्नाह -`वक्ष्यति द्व्यचोऽतस्तिङः` इत्यादि। `विद्मा हि त्वा` इत्यादि। विदेर्लोटि मसः <<स उत्तमस्य>> [[3.4.98]]  इति सकारलोपः, अदादित्वाच्छापो लुक्॥