`दा` इत्येतस्य यस्तकारादिरादेशः` इति। एतेन स्थान्यादेशसम्बन्धे `दः` इत्येषा षष्ठीति विज्ञायते। `वीत्तम्` इति। ददातेर्निष्ठायां रूपम्। ननु चत्र तकारादिरादेशः परो न सम्भवत्येव, तथा हि - यस्तावत्? <<अच उपसर्गात्तः>> [[7.4.47]]  इति तकार सः <<अलोऽन्त्यस्य>> [[1.1.52]]  इति वचनादन्त्यस्य क्रियते, स च वर्णान्तरो व्यवधानादनन्तरस्तकारः परो न सम्भवति; योऽपि `खरि च`  [[8.4.54]]  इति दकारसय तकारो विधीयते, सोऽपिन सम्भवत्येव; दीर्घत्वे कर्तव्ये चर्त्वस्यासिद्धत्वेनाविद्यमानत्वादित्यत आह - `अच उपसर्गात्तः` इत्यादि। आश्रयणमाश्रयः=अङ्गीकरणम्। `दा` इत्यत्र यसतकारादिरादेशः, तस्मिन्? परत इगन्तस्योपसर्गस्य दीर्घो भवतीति ब्राउवता चर्त्वमाश्रितम्, न ह्रन्यथा तकारादिरादेशः परः सम्भवति। तस्मात्? चर्त्वस्याश्रयणात्? सिद्धम्। अतस्तकारादिरादेशो भवतीति। `नितीर्णम्` इति। `तृ? प्लवनतरणयोः` (दा।पा।969) `ऋत इद्? धातोः`  [[7.1.100]]  इतीत्त्वम्, `हलि च`  [[8.2.77]]  इति दीर्घः। `अट्कुप्वाङ्`  [[8.4.2]]  इत्यादिना णत्वम्। `सुदत्तम्` इति। `दो दद्घोः`  [[7.4.46]]  इत्यत्र - `अवदत्तं विदत्तं च प्रादत्तं चादिकर्मणि। सुदत्तमनुदत्तं च निदत्तमिति चेष्यते`॥त्यनयेष्टआ ददातेर्ददादेश-॥