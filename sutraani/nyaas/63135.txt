`अष्टावक्रः` इति। अष्टौ वक्राण्यस्येति बहुव्रीहिः॥`अष्टाकपालम्` इति। अष्टसु कपलेषु संस्कृतमिति <<संस्कृतम्>> [[4.4.3]]  इत्यण्, तस्य `द्विगोर्लुगनपत्ये  [[4.1.88]]  इति लुक्। `अष्टाहिरण्या` इति। बहुव्रीहिः। `पादस्य लोपे कृते` इति। <<पादस्य लोपोऽहस्त्यादिभ्यः>> [[5.4.138]]  इत्यनेन। `गविच युक्ते` इत्यादि। `वक्तव्यम्` इति। अस्य व्याख्येयमित्यर्थः। तत्रेदं व्याख्यानम् -चकारोऽत्रक्रियते, सचानुक्तसमुच्चयार्थः। तेन गवि च युक्ते भाषायामप्यष्टनो दीर्घो भवति॥