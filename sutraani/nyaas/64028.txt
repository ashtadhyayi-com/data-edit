जवः=वेगः, गतिविशेषः। `वृद्ध्यभावश्च` इति। `अत उपधायाः` इति। नलोपे कृते `अत उपधायाः`  इति वृद्धिः प्राप्नोति, अतस्तदभावो निपात्यते। ननु च <<न धातुलोप आर्धधातुके>> [[1.1.4]]  इत्यनेनैव वृद्धिप्रतिषेधः सिद्धः, तत्? किमर्थं वृद्ध्यभावो निपात्यते? इत्याह -`इक्प्रकरणात्` इत्यादि। तत्र <<इको गुणवृद्धी>> [[1.1.3]]  इत्यत `इक्` इति परकृतमनुवर्तते, तेनेग्लक्षणयोर्गुणवृद्ध्योः प्रतिषेधः। न चेयमिन्लक्षणा वृद्धिः, किन्तूपधालक्षणा। न चेयमुपधालक्षणा वृद्धिरिग्लाक्षणा भवति, निर्दिष्टस्थानिकत्वात्। तेन नास्त्यत्र तस्याः प्रतिषेधः। `गोस्यदः` इति। भावे धञ्। गवां स्यद इति गोस्यदः, `कृद्योगा षष्ठी समस्यते` (धा।86) इति समासः। `तैलस्यन्दः` इति। तैलस्य रुआवणमित्यर्थः। `स्यन्दू रुआवणे`[`प्ररुआवणे` धातुपाठः-] (धातुपाठः-761)॥