`धिनुतः, कृणुतः` इति। `हिवि दिवि धिवि प्राणनार्थाः` (धातुपाठः-591,592,593), `कृवि हिंसाकरणयोः` (धातुपाठः-598) इदित्वान्नुम्, लट्, तस्, <<धिन्विकृण्व्योर च>> [[3.1.80]]  इत्युप्रत्ययः, अकारश्चान्तादेशः, तस्यानेन लोपः। अथ तपकरणं किमर्थम्, यावता धातेत्यत्र मा भूत्? ननु च <<आतो लोप इटि च>> [[6.4.64]]  इति नियमार्थ भविष्यति -आकारस्येटएवाजादौ क्ङिति लोपो भवति? नैतद्सित; विपरीतनियमोऽपि सम्भाव्येत -आत एवेटि क्ङिति नान्यस्येति। तथा च चिकीर्षितेत्यत्र न स्यात्। तस्माद्? विपरीतनियमसम्भावनानिवृत्त्यर्थ तपरकरणम्। विस्पष्टार्थं वा। `वृद्धिदीर्धाभ्याम्` इत्यादि। <<अचो ञ्णिति>> [[7.2.115]]  इत्यस्यावकाश -कारयति, हारयति, अतो लोपस्यावकाशः -चिकीर्षिता, जिहीर्षितेति; इहोमयं प्राप्नोति -चिकीर्षकः, जिहीर्षक इति, अतो लोप एव भवति पूर्वविप्रतिषेधेन। <<अकृत्सार्वधातुकयोर्दीर्घः>> [[7.4.25]]  इत्यस्यावकाशः - चीयते, लूयत इति, अतो लोपस्यावकाशः स एव; इहोभयं प्राप्नोति -चिकीष्र्यते, जिहीष्र्यत इति, लोप एव भवति पूर्वविप्रतिषेधेन॥