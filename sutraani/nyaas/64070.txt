<<न ल्यपि>> [[6.4.69]]  इति प्रतिषेधादाकारस्य श्रवणे प्राप्ते सतीत्त्वमारभ्यते। `अपमित्य` इति। `मेङ्? प्रणिदाने` (धातुपाठः-961)। `उदीचां माङी व्यतीहारे`  [[3.4.19]]  इति क्त्वा, इत्त्वे कृते तुक्। ननु च <<अपमित्ययाचिताभ्यां कक्कनौ>> [[4.4.21]]  इति निपातनात्? सिद्धमेतत्? तदपार्थकोऽयमारम्भः? नैतदस्ति; `चाधकान्यपि निपातनानि भवन्ति` (नी।प।वृ।109) इति पक्षे अपमायेति न स्यात्। `माङ्? माने` (धातुपाठः-1088) [`माने शब्दे च` - धातुपाठः-] इत्यस्य भविष्यतीति चेत्? न; अर्थभेदात्। अथापि `अबाधकान्यपि निपातनानि` (नौ।प।वृ।110) स्युः? एवमप्यारब्धव्यमेवेदमसन्देहार्थम्? असति ह्रस्मिन्? सन्देहः स्यात् - किं मयतेरिदं निपातनम्, अथ धात्वन्तरस्येति। उपसर्गनियमश्च विज्ञायेत - अपपूर्वस्यैवेति। अस्मस्तु सत्यन्योपसर्गस्यापि भवतीत्येतदर्थो युक्त आरम्भः॥