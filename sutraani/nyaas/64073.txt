`यतो विहितस्ततोऽन्यत्रापि भवति` इति। अपिशब्दात्? तत्रापि। `आवः` इति। गुणे रपरत्वपे च कृते तिपो हलङ्यादिना  [[6.1.66]]  लोपः, रेफस्य विसर्जनीयः। `तथा` इत्यादि। यथा `आवः` इति `मन्त्रे घसह्वर`  [[2.4.80]]  इत्यादिना लेर्लुकि कृते भवति, तथानगिति लेर्लुकि कृते नशेर्भवतीत्यर्थः। तत्र `नर्शर्वा`  [[8.2.63]]  इति कुत्वम्। `आयुनक्` इति। `युजिर्? योगे` (धातुपाठः-1444) रुधादित्वात्? श्नम्, <<चोः कुः>> [[8.2.30]]  इति कुत्वम् - गकारः, तस्य चर्त्वम् - ककारः। `बहुलं छन्दस्यामाङ्योगेऽपि`  [[6.4.75]]  इति वक्ष्यति, तस्यैवायं प्रपञ्चः॥