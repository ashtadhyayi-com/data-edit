`इयेष, उवोष` इति। `इषु इच्छायाम्` (धातुपाठः-1351) [`इष` -धातुपाठः-] `उष दाहे` (धातुपाठः-696) -आभ्यां लिट्? णल्। अत्र च द्विर्वचनं प्राप्नोति, <<पुगन्तलघूपधस्य च>> [[7.3.86]]  इति गुणश्च, तत्र परत्वाद्गुणः -एष, ओष इति स्थिते <<द्विर्वचनेऽचि>> [[1.1.59]]  इति स्थानिवद्भावादिषुषित्येतयोर्द्विर्वचनम्, तत इयङ्वङौ। ननु च तयोः कर्तव्ययोः `अचः परस्मिन्? पूर्वविधौ`  [[1.1.57]]  इति स्थानिवद्भावात्सवर्णता नास्ति? नैतदस्ति; यो ह्रनादिष्ठादचः पूर्वस्तस्य विधी कर्तव्ये स्थानिवद्भावेन भवितव्यम्, आदिष्टाच्चात्राचः पूर्व एषोऽभ्यासः, तत्? कुतेऽत्र स्थानिवद्भावः। `इयर्ति` इति। `ऋ गतो` (धातुपाठः-1098) जुहोत्यादित्वाच्छपः श्लुः, अभ्यासस्य `उरत्`  [[7.4.66]]  इत्यत्त्वम्, `अर्तिपिपर्त्त्योश्च`  [[7.4.77]]  इतीत्त्वम्, तत इयङादेशः।	`ईयतुः, ईयुः` इति। `ऊवतुः उवुः` इति। `असंयोगाल्लिट्? कित्`  [[1.2.5]]  इति। कित्त्वाद्गुणाभावः, तेन सवर्णोऽज्न भवति।`इयाज` इति। `उवाप` इति। यजिवप्योः `लिटभ्यासस्योभयेषाम्`  [[6.1.17]]  इति सम्प्रसारणम्॥