`श्रुणुधी` इति। <<श्रुवः शृ च>> [[3.1.74]]  इति श्नुप्रत्ययः, शृभावश्च। `पूर्द्धि` इति। `पृ? पालनपूरणयोः` (धातुपाठः-1086), `उदोष्ठपूर्वस्य`  [[7.1.102]]  इत्युत्त्वम्, `हलि च`  [[8.2.77]]  इति दीर्घः। `उपरुणस्कृधि` इति। उरु अस्माकं कृधीति स्थिते <<बहुवचनस्य वस्नसौ>> [[8.1.21]]  इत्यस्मदो नसादेशः, <<नश्च धातुस्थोरुषुभ्यः>> [[8.4.27]]  इति णत्वम्, सकारस्य रुत्वम्, विसर्जनीयः। तस्य `अतः कृकमि`  [[8.3.46]]  इत्यादिना सत्वम्। `अपावृधि` इति। वृङो वृञो वा रूपम्। वृङोऽपि हि <<व्यत्ययो बहुलम्>> [[3.1.85]]  इति च्छन्दसि परस्मैपदं भवत्येव। अथ शृणुधीत्यत्र `उतश्च प्रत्ययादसंयोगपूर्वात्`  [[6.4.106]]  इत्यनेन लुक्? कस्मान्न भवति? इत्याह -`शृणुधीत्यत्र` इत्यादि। यद्यत्र लुक्? स्यात्? धिमावस्यानर्थस्यं स्यादिति भावः। <<अन्येषामपि दृश्यते>> [[6.3.137]]  इति दीर्घत्वमपावृधीत्यत्र। ननु च श्रुधत्यत्र <<श्रुवः शृ च>> [[3.1.74]]  इति शृभावेन इनुप्रत्ययेन च भवितव्यम्, पूर्धीत्यत्र क्र्यादित्वात्? श्नाप्रत्ययेन, उरुणस्कृधीत्यत्र `तनादिकृञ्भ्यः उः`  [[3.1.79]]  इत्युप्रत्ययेन; अपावृधीत्यतत्र यदि वृङ तदा क्र्यादित्वात्? श्नाप्रत्ययेन, अथ वृञ्? तदा स्वादित्वात्? श्नुप्रत्ययेन; एवञ्चैतानि रूपाणि न सिध्यन्ति? इत्यत आह -`अतोऽन्यतर` इत्यादि। शृणुधीत्येतस्मादुदाहरणादन्येषूदाहरणेषु <<व्यत्ययो बहुलम्>> [[3.1.85]]  इति शप्, तस्यापि <<बहुलं छन्दसि>> [[7.4.78]]  इति लुक्॥