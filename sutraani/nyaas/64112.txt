`लुनते` इति। <<आत्मनेपदेष्वनतः>> [[7.1.5]]  इत्यादेशः। `लुनताम्` इति। लोट्? `आमेतः`  [[3.4.90]] । `अलुनत` इति। लङ। मिमते` इति। `माङ माने` (धातुपाठः-1088) [`माने शेब्दे च` -धातुपाठः-] अभ्यासस्य `भृञामित्`  [[7.4.76]]  इतीत्त्वम्। एवं `सञ्जिहते` इत्यत्रापि `ओहाङ गतौ` (धातुपाठः-1089) इत्यस्य। `बिभ्रति` इति। पूर्वादित्वम्। `अलुनात्` इति। ननु चासति क्ङितीत्यस्मिन्नीत्वेनात्र भवितव्यम्, तत्? कुतो लोपस्य प्रसङ्ग? नैतदस्ति; ईत्त्वमपि हि क्ङितीत्यनुवत्र्यम्, तत्र यदि `क्ङिति` इति नानुवर्तते तदा स्यादेव लोपः। नन्वाद्ग्रहणं किमर्थम्, `श्नाभ्यस्तयोरतः` इत्येवोच्येत, एवं ह्रेकमात्रया लघु भवति? इत्यत आह -`आद्ग्रहणं स्पष्टार्थम्। जगर्तेः <<जक्षित्यादयः षट्>> [[6.1.6]]  इत्यभ्यस्तसंज्ञायामपि ऋकारलोपो न भवति -जाग्रतीति। एतच्च श्नेत्यकारान्तेन साहचर्यादभ्यस्तस्याकारान्तस्यैव ग्रहणाल्लभ्यते॥