`तेरतुः तेरुः` इति। `ऋच्छत्यृताम्` [[7.4.11]]  इति गुणः। `फेलतुः, फेलुः` इति। `फल निष्पत्तौ` (धातुपाठः-530), `ञि फला विशरणे` (धातुपाठः-516) इति च। `तरतेर्गुणार्थम्` इति। <<न शसददवादिगुणानाम्>> [[6.4.126]]  इति प्रतिषेधं वक्ष्यति। अतस्त्रतेरिदं वचनं गुण इत्येवमभिनिवृत्तस्यापि यथा स्यादित्येवमर्थम्। `श्रन्थेश्चेति वक्तव्यम्` इति। `ग्रन्थ श्रन्थ सन्दर्थे` (धातुपाठः-1511,1512) इत्यस्याप्येत्त्वं भवतीत्येतदर्थरूपं व्याख्येयमित्यर्थः। तत्रेदं व्याख्यानम् -चकारोऽतत्र क्यिये, स चानुक्तसमुच्चयार्थः, तेन श्रन्थेरपि भविष्यतीति। `श्रेथतुः, श्रेथुः` इति पूर्ववदुपसंख्यानेन लिटः कित्त्वे नकारलोपः॥