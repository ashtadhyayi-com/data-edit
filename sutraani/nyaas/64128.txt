मधवेति सुव्व्यत्ययेन षष्ठ्याः स्थाने प्रथमा। `मधोनः` इति। `आयुवमधोनाम्`  [[6.4.133]]  इति समप्रसारणम्, परपूर्वत्वम्, <<आद्गुणः>> [[6.1.87]] । ननु च मघोऽस्यास्तीति मत्वर्थविवक्षायां `छन्दसीवनिपो वकतव्यौ` (वा।582) इति वनिप्रत्ययान्तोऽयं मघवन्शब्दः। तत्र वनिपः सम्प्रसारणे भसंज्ञायां सत्याम्, <<यस्येति च>> [[6.4.148]]  इति लोपेन भवितव्यम्, ततश्च `मधुनः` इत्यनिष्टं रूपं स्यात्? नैतत्; अन्येव हीदमव्युत्पन्नं प्रातिपदिकम्, तथा हि भावायामपि तस्य प्रयोगो दृश्यते। अथापि वनिप्प्रत्ययान्तः स्यात्? एवमपि बहुलवचनात्? `यस्येति`  [[6.4.148]]  इति लोपो न भविष्यतीत्यदोषः। `मघोनी` इति। `ऋन्नेभ्यो ङीप्`  [[4.1.5]] । `माघवनम्` इति। पूर्ववदण्। `अन्`  [[6.4.67]]  इति प्रकृतिवद्भावः॥