`पादः` इति। `पादशब्दो लुप्ताकारो गृह्रते` इति। अथ पादयतेः क्विबन्तस्य यः पाच्छब्दः सम्पद्यते स कस्मान्न गृह्रते? तस्यासम्भवात्। पादयतेर्हि क्विप्? <<अन्येभ्योऽपि दृश्यते>> [[3.3.130]]  इत्यनेन स्यात्? स च `दृश्यते` इति वचनान्न भवति। यत्र लोके क्विबन्तप्रोयगो दृश्यते तत्र यथा स्यादित्येवमर्थं हि तत्र `दुश्यते` इत्तयुक्तम्, न च पादयतेः क्विबन्तस्य प्रयोगो दृश्यते? पादशब्दस्य समास एवाकारो लुप्यते, तेन सामर्थ्यात्? तदन्तस्याङ्गस्य कार्यं विज्ञायत इत्याह -`तदन्तस्याङ्गस्य` इत्यादि। यदि तर्हि पाच्छब्दन्तस्याङ्गस्य पदित्ययमादेशो विज्ञायेत, एवं तर्हि <<येन विधिस्तदन्तस्य>> [[1.1.72]]  इति सर्वस्य तदन्तस्य प्राप्नोतीत्याह -`स च` इत्यादि। `द्विपदः` इति। द्वौ पादवस्येति बहुव्रीहिः। <<संख्यासुपूर्वस्य>> [[5.4.140]]  इत्यकारलोपः। `द्विपदिकाम्` इति। द्वौ द्वौ पादौ ददातीति `पादशतस्य`  [[5.4.1]]  इत्यादिना वुन्। `वैयाघ्रपद्यः` इति। व्याघ्रस्येव पादावस्येति बहुव्रीहिः, <<पादस्य लोपोऽहस्त्यादिभ्यः>> [[5.4.138]]  इत्यकारलोपः, व्याघ्रपदोऽपत्यमिति गर्गादित्वाद्यञ्॥