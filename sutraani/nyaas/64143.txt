`कुमुद्वान्` इत्यादि। कमुदनडवेतसेभ्यश्चातुरर्थिको ड्मतुप्?  [[4.2.86]] । `उपसरजः` इति। <<सप्तम्यां जनेर्डः>> [[3.2.97]]  एवं `मन्दुरजः` इत्यत्रापि। अत्र हि <<ङ्यापोः संज्ञाछन्दसोर्बहुलम्>> [[6.3.63]]  इति पूर्वपदस्य ह्रस्वत्वम्। `तिंरशकः` इति। पूर्ववत्? ड्वुन्। ननु च `भस्य`  [[6.4.129]]  इत्यनुवर्तते, न च ड्मतुपि डप्रत्यये च धातोर्विहिते पूर्वस्य भसंज्ञा प्राप्नोति, उभयोरनजादित्वात्? अस्वादित्वाच्च यथायोगम्, तत्? कथमत्र लोपो भवति? इत्याह -`डित्यभस्यापि` इत्यादि। यदि टिलोपो न स्यात्, तदा डित्त्वमनर्थकं स्यात्। अथैवं कस्मान्न विज्ञातुम्। एवं तर्हि <<प्रावृट्शरत्कालदिवां जे>> [[6.3.15]]  इति कृतटिलोपस्य जनेर्निर्देशो नोपपद्येत? तस्मादत एव निर्देशादवसीयते -भवति धातुप्रत्ययडकारस्येत्संज्ञेति। तस्याञ्चासत्यां यदि टिलोपो न स्यात्, तस्यास्तदा वैयथ्र्यं स्यात्। ड्मतुपोऽपि यदि डकारस्य लोपो न स्यात्, तदन्तेन तन्नामादेशो न गम्येत, तत्र च <<तदस्मिन्नस्तीति देशे तन्नाम्नि>> [[4.2.67]]  इति वर्तते। तस्मादवश्यं तत्रापि डकारस्येत्संज्ञया भवितव्यम्, तस्याञ्च तत्सामर्थ्याट्टिलोपेन॥