`बाभ्रष्यः` इति। `मधुबभ्व्रोब्र्राआह्रणकौशिकयोः`  [[4.1.106]]  इति बभ्रुशब्दादपत्यार्थे यञ्। `माण्डव्यः` इति। अत्रापि गर्गादित्वात्। <<वान्तो यि प्रत्यये>> [[6.1.79]]  इत्यवादेशः। `शङ्कव्यम्` इत्यदौ <<तस्मै हितम्>> [[5.1.5]]  इत्यस्मिन्नर्थे <<उगवादिभ्यो यत्>> [[5.1.2]] । `औपगवः, कापटवः` इति। अत्राप्यपत्यार्थेऽण्। तद्धित इत्येव -`वोतो गुणवचनात्`  [[4.1.44]]  इति ङीष्, पट्वी। `ओरोत्` इति वक्तव्ये` इत्यादि। एवमुच्यमाने लघु सूत्रं भवतीति भावः। `स्वायम्भुवः` इति। स्वयं भवतीति क्विप् -स्वयम्भूः, स्वयम्भुव इतमित्यण्। संज्ञापूर्वकस्य विधेरनित्यत्वादत्र गुणो न भवति, तस्मिंश्चासत्युवङेव क्रियते॥