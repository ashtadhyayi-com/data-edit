`गार्गकम्` इति। <<गोत्रोक्षोष्ट्रोरभ्रराजराजन्यराजपुत्रवत्समनुष्याजाद्वुञ्>> [[4.2.39]]  इत्यादिना गाग्र्यशब्दाद्वुञ्, तत्र यञो लोपः। `साङ्काख्यकः` इति। `काम्पिल्यकः` इति। पूर्ववत्? सङ्काशकम्पिलशब्दाभ्याञ्चातुरार्थिकः `दुञ्छण्`  [[4.2.79]]  इत्यादिना ण्यः, तदन्ताज्जातादौ शैषिकेऽर्थे <<धन्वयोपधाद्वुञ्>> [[4.2.121]]  इति वुञ्। अथ तद्धितग्रहणं किमर्थम्, <<नस्तद्धिते>> [[6.4.144]]  इति तद्धितग्रहणमनुवर्त्तिष्यते? इत्यत आह - `तद्धितग्रहणम्` इत्यादि। सोमी देवतस्येति <<सोमाट्ट्यण्>> [[4.2.30]] , `टिङ्ढाणञ`  [[4.1.15]]  इति ङीप्। तत्र परतोऽनपत्ययकारस्यापि <<हलस्तद्धितस्य>> [[6.4.150]]  इत्यनेन लोपो यथा स्यादित्येवमर्थं तद्धितग्रहणम्; अन्यथा यदि तदेव प्रकृतं तद्धितग्रहणमिहानुर्तेत, तदा तत्सम्बन्द्धमीद्ग्रहणमनुवर्तेत। तथा चोभयमिहानुवर्तमानं पूर्वयागेऽप्यनुवर्तत। तथा च पूर्वेणैव योगेन सिद्धे सत्युभयत्र तद्धित ई, ति च नियमार्थोऽयमारम्भः स्यात् - आपत्यस्येवानाकारादौ तद्धिते लोपो भवति ईति च नानापत्ये च। एवञ्च यथानपत्यस्य साङ्कश्यक इत्यत्र लोपो न भविष्यति, तथा सौमी इष्टिरित्यत्रापि न स्यात्; नियमेन व्यवर्त्तितत्वात्। इह तु तद्धितग्रहणे क्रियमाणे पूर्वयोगे तद्धितग्रहणस्य निवृत्तिराख्यायते। तेन पर्वयोगेन तद्धितमात्रस्य यकारस्यानपत्यस्य चापत्यस्य चाविशेषेण लोपो विदीयते। सौमी इष्टिरित्यत्रापि लोपो यथा स्यादित्येवमर्थं तद्धितग्रहणम्। ननु च यद्युभयत्र तद्धित इति चायं नियमः स्यात्? सूत्रद्वयस्यार्थोऽपार्थकः स्यात्। `हल आपत्यस्यानाति` इत्येकमेव योगं कुर्यात्। तस्मात्? सूत्रद्वयस्यारम्भसामर्थ्यादन्यतरस्यैवेहानुवृत्तिर्भवतिष्यति, न तूभयस्यापि। इह त्वेतावान्? सन्देहः स्यात् - किं तद्धितग्रहणमिहानुवर्तते, उतेद्ग्रहणमिति? अत्रापि तद्धितग्रहणमनुवर्तते, नेद्ग्रहणमिति; व्याख्यानात्। सरवसन्देहेष्विदमुपतिष्ठते `भवति व्याख्यानतो विशेषप्रतिपत्तिर्न हि सन्देहादलक्षणम्` (पु।प।वृ 120) इति। तद्धितग्रहणे च केवल इहानुवर्तमाने तद्धितविषय एवायं नियमो भविष्यति, न त्वीद्विषय इति। तथा चासत्यपि पुनरिह तद्धितग्रहण इति नियमाभावात्? पूर्वसूत्रेण सौमी इष्टिरित्यत्रापि लोपः सिद्ध्यत्येव। तत्? कथमिदमुक्तम् - तद्धितग्रहणीत्यनपत्यस्यापि लोपार्थमिति? सुखेन लोपः प्रतीयत इत्येतदर्थमिदमित्यभिप्रायो द्रष्टव्यः। ततश्चायमत्रार्थः सम्पद्यते - प्रतिपत्तिगौरवपरीहारार्थं तद्धितग्रहणम्।`गाग्र्यायणः` इति। <<यञिञोश्च>> [[4.1.101]]  इति फक्। `कारकेयिः` इति। कारिकाया अपत्यमिति `स्त्रीब्यो ढक्`  [[4.1.120]] , ततस्तस्यापत्यम्, `अत इञ्`  [[4.1.95]]  कारिकेयिः॥