`तुः` इति। विसेषकराननुबन्धानुत्सृज्य तृंस्तृचोः सामान्येन ग्रहणम्। `करिष्ठः` इति। करोतेस्तृन्। तदन्तादतिशायन इष्ठन्, तृशब्दस्य लोपः। `विजयिष्ठः` इति। विपूर्वाज्जयतेस्तृन्। `वहिष्ठः` इति। अत्रापि वहेस्तृन्। तदन्तादिष्ठन्, `हो ढः`  [[8.2.31]]  इति ढत्वम्। तृशब्दस्य लोपे कर्तव्ये <<पूर्वत्रासिद्धम्>> [[8.2.1]]  इत्यसिद्धम्, तेन पूर्वलोप एव क्रियते, तस्मिन्? कृते झलि यदान्ते च विधीयमानं ढत्वं निमित्ताभावान्न प्रवर्तेते। `दोहीयसी` इति। दुहेस्तृजन्तादीयसुन्, <<उगितश्च>> [[6.3.45]]  इति ङीप्। अत्रापि लोपे कर्तव्ये `दादेर्धातोर्धः`  [[8.2.32]]  इत्येतदप्यसिद्धमिति पूर्वं लोपः, तस्मिन्? सति पूर्ववद्धत्वं न प्रवर्तते। अथ <<अलोऽन्त्यस्य>> [[1.1.52]]  इत्यन्त्यस्यायं लोपः कस्मान्न भवति? इत्याह - `सर्वस्य` इत्यादि। तत्रैव कारणमाह - `अन्त्यस्य` इत्यादि। यद्यन्त्यस्य स्याद्वचनवैयथ्र्यमापद्येत; `अन्त्यस्य टेः` इत्येवं सिद्धत्वात्। तस्मादन्त्यलोपवचने प्रयोजनं नास्तीति सर्वस्य तृशब्दस्य लोपो यता स्यादित्येवमर्थमिदं वचनं विज्ञायते। यदि तर्हि तृशब्दस्य लोपार्थं वचनमनन्तरो लुगेव कस्मान्न विधीयते, एवं तर्हि सर्वस्य सुखमेव लोपोऽवसीयते, प्रत्ययादर्शनस्य लुग्विधानात्? इत्यत आह - `लुगित्येतत्तु` इत्यादि। कः पुनस्तत्र सति दोषः स्यात्? इत्यत आब - `तथा हि` इत्यादि। यदि लुगित्येतदिहानुवर्तत, ततः `अन्तरङ्गानपि विधीन्? बहिरङ्गो लुग्? बाधते` (व्या।प।128) इति कृत्वा पूर्वं लुका भवितव्यम्, ततश्च <<न लुमताङ्गस्य>> [[1.1.63]]  इति प्रत्ययलक्षणनिषेधः स्यात्; करिष्ठः, विजयिष्ठ इत्यत्रार्धदातुकलक्षणो गुणो न स्यात्। तस्मान्मा भूदेष दोष इति लुगित्येतदिहानुवर्तते। अथेमनिज्ग्रहणं किमर्थम्, यावता तृशब्दात्? पर इमानिज्न सम्भवति। तथापि <<पृथ्वादिभ्य इमनिज्वा>> [[5.1.122]]  <<वर्णदृढादिभ्यः ष्यञ् च>> [[5.1.123]]  इत्यनेन योगद्वयेन स विहितः, न तृशब्दान्तं किञ्चित्? पृथ्वादिषु दृढादिषु वा मध्ये पठते, नापि वर्णवाच्यस्तीत्यत आह - `इतरौ तु` इत्यादी॥