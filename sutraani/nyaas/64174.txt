`उपचाराद्? ग्रन्थोऽप्यथर्वन्नित्युच्यते` इति। उपचारस्य तु तत्प्रोक्तत्वमेव निबन्धनम्। `आथर्वणिकः` इति। <<वसन्तादिभ्यष्ठक्>> [[4.2.63]] । `भ्रौणहत्यम्` इति। भ्रणं हतवानिति `ब्राहृभ्रूणवृत्रेषु क्विप्`  [[3.2.87]] , तदन्तात्? ष्यञ्। `हरस्तोऽचिण्णलोः`  [[7.3.32]]  इत्यनेनैव तकारः सिद्धः, तत्क निपात्यते? इत्याह -`इनस्तोऽचिण्णलोः` इत्यादि। `धातोः स्वरूपग्रहणे तत्प्रत्यये कार्यसम्प्रत्यय एव` (जै।वृ।31)। `धातोः`  [[6.1.156]]  इत्येवं यो विहितः प्रत्ययः, तत्र कार्यं विज्ञायत इत्यर्थः। न च ष्यञ्प्रत्ययो धातुप्रत्ययः, किं तर्हि? प्रातिपदिकप्रत्ययः तेन तत्र <<हनस्तोऽचिण्णलोः>> [[7.3.32]]  इति तकारो न प्राप्नोति, अतो निपात्यते। कथं पुनर्विज्ञापते -धातोः स्वरूपग्रहणे तत्प्रत्यये कार्यं भवतीति? नैतदस्ति; <<न क्वादेः>> [[7.3.59]]  इत्यत्र हि नेति योगदिभागादपि शक्यते कुत्वनिवृत्तिः कर्त्तुम्। `भ्रौणध्नः वत्र्रध्नः` इति। अपत्यार्थेऽण्। इक्ष्वाकुशब्दाद्यदा <<जनपदशब्दात् क्षत्रियादञ्>> [[4.1.168]]  इत्यादिनाञ्? भवति, तदैक्ष्वाकशब्दो ञित्स्वरेणाद्युदात्तः। यदा तु `कोपधात्`  [[4.2.131]]  इति शैषिकोऽण्, तदान्तोदात्तः। ननु चैवंविधसूत्र एकस्योपादानेऽपरस्य ग्रहणं न सिद्ध्यति, तस्मादुभयोरपि स्वरभिन्नयोरुपादानं कर्तव्यम् -`एआकः, ऐक्ष्वकः` इति। एतच्चोद्यमपाकर्त्तुमाह -`स्वरसर्वनाम्ना` इत्यादि। उदात्तादीनां स्वराणा मविभागेनोच्चारणम्, एकश्रुतिः। सा च स्वराणां सर्वनामेव सर्वनाम यथैव हि <<तस्यापत्यम्>> [[4.1.92]]  इत्यादौ निर्देश उपगुप्रभृतीन्विशेषान्विभागेन प्रतिपदयति, ततैकश्रुतिरप्युदात्तादीन्स्वरविशेषान्। तथात्रायमैक्ष्वाकशब्दः पठते -नाप्याद्युदात्तो नाप्यन्तोदात्तः, तस्य त्वेवं पठितस्य प्रत्ययविशेषात्स्वरविशेषो भवति -यदाञ्? तदान्तादोत्तः। `इत्यादेशापवादः` इति। केकयादि  [[7.3.2]]  सूत्रेणेयादेशः प्राप्नोति, तदपवादो लोपो निपात्यते। <<अतो गुणे>> [[6.1.97]]  पररूपत्वम्। `अथ किमर्थम्` इति। येनाभिप्रायेण पृष्टवांस्तं स्वयमेवाविष्कर्त्तुमाह -`ततोऽञि कृते] इत्यादि। `सिद्धम्` इति। रूपस्वरूपयोरभेदात्। `यलोपार्थश्च` इत्यादिना बिदादिषु पाठे यो गुणस्तं दर्शयति। `यस्कादिषु च` इत्यादि। तत्र हि तस्य बहुषु गोत्रप्रत्ययस्य लुग्यथा स्यादित्येवमर्थः पाठः। स च लुग्बिदादिषु पाठे सति <<यञञोश्च>> [[2.4.64]]  इत्यनेनैव सिद्ध्यतीति नार्थो यस्कादिषु पाठेन। `मैत्रेयः सङ्घः` इत्यादि। एतेन बिदादिषु पाठे यो दोषस्तं दर्शयति। बिदादिषु पाठे सति सर्वमेतदुपपद्यते यदुक्तवानासि; किन्तु मैत्रेयशब्दादञन्तात्? `सङ्घाङ्कलक्षण`  [[4.3.127]]  इत्यादिनाण्प्रत्ययः स्यात्, ततो मैत्रेय इत्यनिष्टं रूपं स्यात्, न तु मैत्रेयक इत्यभीष्टम्। ढञन्तात्? तु <<गोत्रचरणाद्वुञ्>> [[4.3.126]]  भवतीति मैत्रेयक इत्यभीष्टं सिद्ध्यति। `हिरण्मयः` इति। <<मयड्वैतयोर्भाषायामभक्ष्याच्छादनयोः>> [[4.3.143]]  इति मयट्॥