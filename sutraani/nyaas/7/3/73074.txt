   बहुवचननिर्देशादष्टग्रहणाच्चाद्यर्थो गम्यत इत्याह - `शमादीनाम्` इत्यादि। `शमु उपशमे (धातुपाठः-1201), `तमु काङ्क्षायाम्` (धातुपाठः-1202), `दमु उपशमे` (धातुपाठः-1203), `श्रमु तपसि खेदे च` (धातुपाठः-1204) `क्षमु सहने` (धातुपाठः-1206), `भ्रमु अनवस्थाने` (धातुपाठः-1205), `क्लमु ग्लानौ` (धातुपाठः-1207), `मदी हर्षे` (धातुपाठः-1208) - इत्येतेऽष्टौ शमादयः। `अस्यति` इति। `असु क्षेपणे` (धातुपाठः-1209)। अष्टाभ्यः परेणायं पठते। `भ्रमति` इति। `वा भ्राश`  [[3.1.70]]  इत्यादिना श्यन्? यस्मिन्? पक्षे नास्ति तत्रेदं प्रत्युदाहरणम्। श्यन्ग्रहणं स्पष्टार्थम्। शक्यते हि <<ओतः श्यनि>> [[7.3.71]]  इति यत्? प्रकृतं शन्ग्रहणं तल्लुग्ग्रणेव व्यवहितमपि मण्डूकप्लतिन्यायेनेहानुवर्तयितुम्॥