`संविद्रते, संविदते` इति। `विद ज्ञाने` (धातुपाठः-1064)। `समोभ्यृच्छि`  [[1.3.29]]  इत्यादिनाऽत्मनेपदम्, अदादित्वाच्छपो लुक्। `संविद्रताम्, संविदताम्` इति। लोट्। देरेत्त्वे कृते `आमेतः`  [[3.4.90]]  इत्याम्। `वेत्तेरिति लुग्विकरणस्य ग्रहणं किम्` इति। एवं मन्यते - विधेरिति सामान्यनिर्देशेन सर्वविदीनां ग्रहणमस्तु, लघु ह्रेवं सूत्रं भवति, सत्यपि सर्वविधीनां ग्रहणे लुग्विकरणादेव भविष्यति, नान्यतः, विकरणेन व्यवधानात्। यद्यविशेषेण विदीनां ग्रहण स्यात्? `विद विचारणे` (धातुपाठः-1450) इत्यस्मादपि रौधादिकात्? स्यात्, न ह्यत्र विकरणो व्यवधायकः; धात्वन्तःपातित्वात्? इत्यत आह - `इह` इत्यादि। `विन्ते, विन्दाते, विन्दते` इति। अनुदात्तेत्त्वादात्मनेपदम्, <<श्नसोरल्लोपः>> [[6.4.111]] । अत्र तु `विन्दते` इति बहुवचनान्तं प्रत्युदाहरणम्। एकवचनद्विवचनयोरुपन्यासो विदेर्विचारणार्थस्य रूपमिति प्रदर्शनार्थः; अन्यथा `विन्दते` इत्येताचत्युच्यमाने लाभार्वस्य विदेरेकवचनान्तमिदं रूपमिति कस्यचिद्भ्रान्तिः स्यात्। श्तिपा निर्देशाद्यङ्लुकि न भवति - संवेविदते, व्यतिवेविदते॥ `अदुह्य` इति। स्वरिरेत्त्वादात्मनेपदम्। ननु च विभाषाग्रहणानुवृत्तेरेवादुह्यतेत्यादि सिद्धम्, किं बहुलवचनेनेति यश्चोदयेत्? तं प्रत्याह - `बहुलवचनात्` इत्यादि। विभाषानुवृत्त्या हि विकल्पमात्रं लभ्यते, न त्वन्यत्रापि भवति। बहुलवचनादन्यत्रापि भवति। तेन विभाषायां प्रकृतायां बहुलवचनमिति भावः। `अदृश्रन्` इति। दृशेर्लुङ्, झेरन्तादेशः, `इरितो वाट  [[3.1.57]]  इति च्लेरङ्, तस्य रुट्? `इतश्च`  [[3.4.100]]  इतीकारलोपः, `संयोगन्तस्य`  [[8.2.23]]  इति तकारस्य च, <<अतो गुणे>> [[6.1.97]]  पररूपत्वम्। अथात्र `ऋवृशोरङि`  [[7.4.16]]  इति गुण कस्मान्न भवति? <<क्ङिति च>> [[1.1.5]]  इति प्रतिषेधादिति चेत्? न; तसय ङित्येव विधानात्। सार्वधतुकस्य ङितमाश्रित्य प्रतिषेधः प्राप्नोतीति चेत्? न; एकादेशः पूर्वविधौ स्थानिवद्भवतीति यश्चोदयेत्, तं प्रत्याह - `ऋदृशोऽङि गुणः` इति॥