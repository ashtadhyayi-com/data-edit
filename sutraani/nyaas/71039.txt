`पन्थाः` इति। पथिन्नित्येतस्माज्जस्, तस्य सुः, `पथिमथ्यृभुक्षामात्`  [[7.1.85]]  इत्यात्त्वम्, `इतोऽत्सर्वनामस्थाने`  [[7.1.86]]  इतीकारस्यात्त्वम्, <<थो न्थः>> [[7.1.87]]  इति न्थादेशः। `सुपाम्` इत्यादिना सुपां स्थाने सुप आदेशा भवन्तीत्येतदर्थरूपं व्याख्येयमित्यर्थः। तत्रेदं व्याख्यानम् - पूर्वसूत्रादपिशब्दोऽनुवर्तते, स चानुक्तसमुच्चयार्थः, तेन सुपामन्येऽपि सुपो भवन्ति। `धुरि दक्षिणायाः` इति। सप्तम्येकवचनस्य स्थान पञ्चम्येकवचनम्, षष्ठएकवचनं वा। `तिङाम्` इत्यादि। तिङाञ्च तिङो भवन्तीत्येतदर्थरूपं व्याख्येयमित्यर्थः। व्याख्यानं तु पूर्वपदेव वक्तव्यम्। `आद्र्रे चर्मन्` इति। सप्तम्येकवचनस्य चर्मन्शब्दाल्लुक्। `यत्` इति। अत्रापि यच्छब्दात्, तच्छब्दाच्च। `धीती` इत्यादि। `धीति-मति-सुष्टुतिशब्देभ्यः परसय तृतीयैकवचनस्य पूर्वसवर्ण इकारः, उभयोरकः सवर्णे  [[6.1.97]]  दीर्घत्वम्। `उभा` इति। उभशब्दात्प्रथमाद्विवचनस्याकारः। <<प्रथमयोः पूर्वसवर्णः>> [[6.1.102]]  इत्येकादेशः। `न ताद्? ब्राआहृणाद्? निन्दामि` इति। तच्छब्दाद्? ब्राआहृणशब्दाच्च द्वितीयैकवचनस्यात्। निशब्दे परतः <<यरोऽनुनासिकेऽनुनासिको वा>> [[8.4.45]]  इति तकारस्य नकारादेशः। `युष्मे, अस्मे` इति। युष्मदस्मच्छब्दाभ्यां परस्य च जसः `शे`  [[1.1.13]]  इत्ययमादेशः। शकारः सर्वादेशार्थः। अथेह `यूयषयौ जसि`  [[7.2.93]]  इति यूयवयादेशौ कस्मान्न भवतः? इत्याह-`यूयादेशः` इत्यादि। `उरुया, धृष्णुया` इति। उरुधृष्णुशब्दाभ्यां परस्य तृतीयैकवचनस्य यादेशः। `नाभा` इति। नाभिशब्दात्? सप्तम्ये कवचन्सय डादेशः डकारष्टिलोपार्थः। `अनुष्टआ` इति। अनुष्टुप्शब्दात्? तृतीयैकवचनस्य डआदेशः। `साधुया` इति। साधुशब्दात्? परस्य प्रथमैकवचनस्य याजादेशः। चकारोऽन्तोदात्तार्थः। `सोर्लुकि प्राप्ते इति। याजित्ययमादेशो विधीयत इति शेषः। लुक्प्राप्तिस्तु `स्वमोर्नपुंसकात्`  [[7.1.23]]  इत्यनेन। `वसन्ता` इति। वकन्तशब्दात्? परस्य सप्तम्येकवचनस्यालित्ययमादेशः। लित्करणं लित्प्रत्ययात्? पूर्वस्योदात्तत्वं यथा स्यात्। `उपसंख्यानम्` इति। प्रतिपादनमस्यार्थः। उत्तरत्राप्युपसंख्यानशब्दस्य प्रतिपादनमर्थः। प्रतिपादनं त्वपिशब्दमाश्रित्य कर्तव्यम्। उर्विया, दार्विया` इति। उरुदारुशब्दाभ्यां परस्य तृतीयैकवचनस्येयादेशः। `सुक्षेत्रिया` इति। सुक्षेत्रिन्नित्यादेर्मत्वर्थीयेनिप्रत्ययान्तात्? परस्य तृतीयैकवचनस्य ङियाजादेशः। डकारष्टिलोपार्थः। चकारोऽन्तोदात्तार्थः। `सरसी` इति। सरःशब्दात्? सप्तम्येकवचनस्य ईकारः। `प्रबाहवा` इति। प्रबाहुशब्दात्? तृतीयैकवचनस्याङादेशः, `घेङिति`  [[7.3.111]]  इति गुणः, अवादेशः। ननु च `ङित्त्वे विद्याद्वर्णनिर्देशमात्रं वर्णे यत्स्यात्तच्च विद्यात्तदादौ॥` (म।भा।3।247)इत्युक्तम्, न चेहादौ ङकारः, तत्? कथं गुणः? ङित्करणसामर्थ्याद्भविष्यतीत्यदोषः। `स्वप्नया` इति। स्वप्नशब्दात्? परस्य तृतीयैकवचनस्यायाच्, <<अतो गुणे>> [[6.1.97]]  पररूपत्वम्। चकारः स्वरार्थः। `नावया` इति। मौशब्दात्? परस्य तृतीयैकवचनस्यायारादेशः। रेफः <<उपोत्तमं रिति>> [[6.1.217]]  इत्युपोत्तमाकारस्योदात्तत्वार्थः॥