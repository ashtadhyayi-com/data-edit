`अमिति मिबादेशो गृह्रते` इति द्वितीयैकवचनाशङ्कां निराकारोति। द्वितीयैकवचनस्याग्रहणम्; छन्दसि यथादृष्टानुविधानात्। अपिशब्दानुवृत्तेर्वा, तदनुवृत्तौ ह्रेषं सम्बन्धः क्रियते - अमो मश्च भवति, अपिशब्दात्? क्वचिच्छ्रवणमपीति। `वधीम्` इति। हन्तेर्लुङ, `चलेः सिच्`  [[3.1.44]]  सिप्, तस्य `तस्थस्थ`  [[3.4.101]]  इत्यादिनाऽम्, तस्य मशादेशः - अकार उच्चारणार्थः, `लुङि च`  [[2.4.43]]  इति हन्तेर्वधादेशा, `आर्धधातुकस्य`  [[7.2.35]]  इत्यादिनेट्? <<अस्तिसिचोऽपृक्ते>> [[7.3.96]]  इतीट्? `इट ईटि  [[8.2.28]]  इति सिचो लोपः, सवर्णदीर्घतद्वलम्। `क्रमीम्` इति। `क्रमु पादविक्षेपे` (धातुपाठः-473) सर्वं पूर्ववत्। अयमत्र विशेषः - <<स्नुक्रमोरनात्मनेपदनिमित्ते>> [[7.2.36]]  इतीट्। अवधिवम्, अक्रमिषमिति प्राप्ते। `शित्ककरणं सर्वादेशार्थम्` इति। असति तस्मिन्? <<अलोऽन्त्यस्य>> [[1.1.52]]  स्यादिति भावः। ननु च मकारस्य मकारवचने प्रयोजनं नास्तीत्यन्तरेणापि शकारं सर्वादेशो भविष्यति? इत्याह - `मकारस्य` इत्यादि। अस्ति हि मकारविधाने प्रयोजनम्। किं तत्? <<मोऽनुस्वारः>> [[8.3.23]]  प्राप्नोति; स मा भूदिति। सत्येतस्मिन्? प्रयोजने यदि शकारो न क्रियेत, तदाऽन्त्यस्यैव स्यात्, न स्यात्, न सर्वस्य। तस्मात्? सर्वादेशार्थः शकारः कर्तव्यः॥