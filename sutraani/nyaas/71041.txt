`अदुह्य` इति। दुहेर्लङ, अदादित्वाच्छपो लुक्, <<आत्मनेपदेष्वनतः>> [[7.1.5]]  इत्यादेशः, <<बहुलं छन्दसि>> [[7.4.78]]  इति रुट्, तकारलोपे कृते द्वयोरकारयोः <<अतो गुणे>> [[6.1.97]]  परूपत्वम्। दुह्याम्` इति। लोट्, बहुवचनं झः, टेरेत्वम्, आमादेशः, झादेशस्याते रुडागमः, पूर्वच्छपो लुक्, तकारलोपे कृते `अकः सवर्णे दीर्घः,  [[6.1.10]] । `शये` इति। लट्, एकवचनान्तः, <<शीङः सार्वधातुके गुणः>> [[7.4.21]] , शपो लुक्। `दुहाम्` इति। लोट्? एकवचनान्तः, टेरेत्त्वम्, `आमेतः`  [[3.4.90]]  इत्याम्। `दुग्धाम्` इति। `दादेर्धातोर्धः  [[8.2.32]] , <<झषस्तथोर्धोऽधः>> [[8.2.40]]  इति धत्वम्, <<झलां जश् झशि>> [[8.4.53]]  इति धकारस्या गकारः। `अपीत्यधिकरात्` इत्यादि। `क्त्वादि छन्दसि`  [[7.1.38]]  इत्यतोऽपीत्यनुवर्तते, तत्रैवमभिसम्बन्धः क्रियते - लोपो भवति श्रवणमपीति; तेन कुरुत इत्यत्र न भवति। करोतेर्गुणे कृते `अत उत्सार्वधातुके`  [[6.4.110]]  इत्युत्त्वम्। यदि अपिशब्दानुवृत्तेः क्वचिच्छ्रवणमिप भवति, अत एव हेतोः परस्मैपदेषु न भवतीति किमात्मनेपदग्रहणेन? एवं तर्हि विस्पष्टार्थमात्मनेपदग्रहणम्॥