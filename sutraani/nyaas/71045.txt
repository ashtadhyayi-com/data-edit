`शृणोतेः` इति। <<श्रुवः शृ च>> [[3.1.74]]  इति श्नुप्रत्ययः, शृभावश्च। पित्त्वे ङित्त्वाभावाद्गुणः। `सुनोत` इति। `स्वदिभ्यः श्नुः`  [[3.1.73]] । `दधातन` इति। दधातेः `श्लौ`  [[6.1.10]]  इति द्विर्वचनम्। अत्रापि पूर्वलत्? ङित्त्वाभावात्? `श्नाब्यस्तयोरातः`  [[6.4.112]]  इत्याकारलोपो न भवति। `धत्त` इति। <<दधस्तथोश्च>> [[8.2.38]]  इत्यभ्यासादकारस्य धकारः। धातोरकारलोपे कृते <<झलां जश् झशि>> [[8.4.53]]  इति जश्त्वम् - डकारः, तस्य `खरि च`  [[8.4.54]]  इति चर्त्वम् - तकारः। `जुजुष्टन` इति। इषेरिच्छार्थात्? पूर्ववच्छः, <<बहुलं छन्दसि>> [[7.4.78]]  इति तस्य लुक्। `यदिच्छत` इति। <<इषुगमियमां छः>> [[7.3.77]] । चकार स्तस्येत्यस्येहानुकर्षणार्थः॥