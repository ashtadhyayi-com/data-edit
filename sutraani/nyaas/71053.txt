<<ह्रस्वनद्यापो नुट्>> [[7.1.54]]  इति प्राप्ते वचनम्। `त्रयाणाम्` इति। `सुपि च`  [[7.3.102]]  इति दीर्घः। ननु च `णिजां त्रयाणां गुणः श्लौ`  [[7.4.75]]  इति निपातनादेव सिद्धम्, तत्किमर्थमिदमारभ्यते? एवं सिद्धे सतीदमारभ्यमाणमेतज्ज्ञापयति - `अबाधकान्यपि निपातनानि भवन्ति (पु।प।वृ।99) इति, तेन पुरातनमिति सिद्धं भवति; अन्यथा `पुराणप्रोक्तेषु`  [[4.3.105]]  इति निपातनेन बाधित्त्वान्न सिध्यति।`त्रीणामपीष्यते छन्दसि` इति। एतच्चापीत्यधिकाराद्वा, `सर्वे विघयश्छन्दसि विकल्प्यन्ते (पु।प।वृ।56) इति वा लभ्यते॥