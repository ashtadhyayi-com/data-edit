मुचादयस्तुदादौ पठन्ते `मुच्लृ मोक्षणे` (धातुपाठः-1430) इत्यतः प्रभृत्या गणपरिसमाप्तेः।`मोक्ता` इति। तृच्, `एकाचः`  [[7.2.10]]  इतीट्प्रतषेधः, `चो कुः`  [[8.2.30]]  इति कुत्वम्। `के पुनस्तृम्फादयः` इति। एवं मन्यते - तृम्फादिषु तृफादयो निरनुषङ्गा अपि गणे पठन्ते - `तृफतृन्फ तृप्तौ` (धातुपाठः-1307,1308) इत्येवमादयः। तत्र यदि तेऽपि तृफादिग्रहणेन गृह्रेरन्, तृफतीत्यादि रूपं नोपपद्यत इत्यत आह - `ये तत्र सानुषङ्गाः पठन्ते, ते तृम्फादयः` इति। आदिशब्दोऽयं प्रकारार्थः, प्रकारस्तु सादृश्यम्, तस्मात्? तृम्फतिना सानुषङ्गेण ये सदृशाः, त एवादिग्रहणेनोपलक्ष्यन्त इत्यभिप्रायः। `सानुषङ्गाः` इति। नकारोऽनुषङ्गः, तेन सह वर्तन्त इति सदृशाः, त एवादिग्रहणेनोपलक्ष्यन्त इत्यभिप्रायः। `सानुषङ्गाः` इति नकारोऽनुषङ्गः, तेन सह वर्तन्त इति सानु,ङ्गाः। यदि तर्हि ये सानुवङ्गाः पठन्ते ते तृम्फादयः, तेषां नुमि कृते परस्यानुस्वारे कृते तस्य परसवर्णे द्वयोर्नकारयोः श्रवणं प्राप्नोति? इत्यत आह्म - `तेषाम्` इत्यादि। कृते हि नकारलोपे नुम्? विधीयते। अतो न भवत्येव दोष इति भावः। अथ सोऽपि नुम्? कस्मान्न लुप्यते? इत्याह - `स च` इत्यादि। यदि सोऽपि लुप्येत, नुमो विधानमनर्थकमेव स्यादिति मन्यते। उपसंख्यानशब्दस्य प्रतिपादनमर्थः। तत्रेदं प्रतिपादनम् - `धातोः`  [[7.1.58]]  इत्यनुवर्तते, `शे` इति योगविभ#आगः क्रियते, तेन तृ-म्फादीनाञ्च नुम्? भविष्यति। मुचादीनामित्येवमनर्थकं स्यात्, `शे` इत्यनेन सिद्धत्वात्? नानर्थकम्, `शे` इत्यस्यासर्वविषयत्वज्ञापनार्थत्वात्। एवपं ह्रतिप्रसङ्गो न भवति। कथं मुचादिष्वेव तृम्फादयो न पठिताः? येऽत्र निरनुषङ्गाः पठन्ते तेषां नुमागमो मा भूदित्येवमर्थम्॥