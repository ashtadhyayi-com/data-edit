`रन्धयति` इति। `रध हिंसासंराद्ध्याः` (धातुपाठः-1193) हेतुमण्णिच्। `रब्धकः` इति ण्वुल। `साधुरन्धी` इति। <<सुप्यजातौ णिनिस्ताच्छील्ये>> [[3.2.78]]  इति णिनिः। `रन्धंरन्धम्` इति। `आभीक्षण्ये। णमुल्`  [[3.4.22]] , `आभीक्षण्ये द्वे भवतः` (वा।887) इति द्विर्वचनम्। `रन्धो वर्तते` इति। भावे घञ्। अथ रन्धयतीत्यादिषु परत्वात्? <<अत उपधायाः>> [[7.2.116]]  इति वृद्धिः प्राप्नोति, सा कस्मान्न भवति? इत्यत आह - `परापि सती` इत्यादि। नित्यत्वं पनः कृताकृतप्रसङ्गित्वान्नुमः। स हि कृतायां वृद्धौ प्राप्नोत्यकृतायामपीति नित्यः; वृदधिस्तु नुमि कृते न प्राप्नोत्यकारस्यानुपधत्वादित्यनित्या। `रद्धा` इति। <<झषस्तथोर्धोऽधः>> [[8.2.40]]  इति तकारस्य धकारः, धातुधकारस्य जश्त्वम् - दकारः॥