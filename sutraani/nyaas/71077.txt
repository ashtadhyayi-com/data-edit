चकारश्छन्दसीत्यनुकर्षणार्थः। `अक्षी ते` इति अक्षि औ इति स्थिते <<नपुंसकाच्च>> [[7.1.19]]  इति शीभावः, ईकारे कृते <<प्रथमयोः पूर्वसवर्णः>> [[6.1.102]]  इती दीर्घः, <<दीर्घाज्जसि च>> [[6.1.105]]  इति प्रतिषिद्धोऽपि छान्दसत्वाद्भवति। ननु सवर्णे दीर्घत्वेनाऽप्येतत्? सिद्ध्यति? यद्यपि रूपं सिद्ध्यति, उदात्तत्वं तु न सिध्यति। एतेनोदत्त ईकारो विधीयते। अथ वा - रूपमपि न सिध्यति। पूर्वसवर्णाद्धि परत्वात्? पूर्वं नुमि कृते नैव सवर्णदीर्घः स्यात्। अथाक्षी इत्यत्र <<इकोऽचि विभक्तौ>> [[7.1.73]]  इति नुम्? कस्मान्न भवति? इत्याह - `अक्षी इत्यत्र` इत्यादि। नुमोऽवकाशः - त्रपुणे, जतुन इति इकरस्यावकाशः - अक्षीभ्यमिति; प्रथमाद्विवचन उभयप्रसङ्गे परत्वादीकार एव भवति। अथेदानोमीकारे कृते पुनःप्रसङ्गविज्ञानान्नुम्? कस्मान्न भवति? इत्याह - `सकृद्गतो इति॥