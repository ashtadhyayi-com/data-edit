<<स्त्रियाम्>> [[4.1.3]]  इति नानुवर्तते, तेनेयमप्राप्तविभाषा। `क्रोष्टुना` इति। <<आङो नाऽस्त्रियाम्>> [[7.3.120]]  इति नाभावः। `क्रोष्टवे` इति। <<घेर्ङिति>> [[7.3.111]]  इति गुणः। `क्रोष्टुः` इति। `ऋत उत्`  [[6.1.107]]  इत्युत्त्वम्, रपरत्वम्, `रात्? सस्य`  [[8.2.24]]  इति सलोपः। `क्रोष्टोः` इति। पूर्ववद्गुणः, <<ङसिङसोश्च>> [[6.1.110]]  इति पूर्वरूपत्वम्? `क्रोष्टरि इति। <<ऋतो ङिसर्वनामस्थानयोः>> [[7.3.110]]  इति गुणः। `क्रीष्टौ` इति। <<अच्च घेः>> [[7.3.119]]  इत्यत्त्वम्, औत्त्वञ्च। `तृज्वद्भावात्` इत्यादि। तृज्वद्भावस्यावकाशः - पुंसि क्रोष्ट्रो इति, नुमोऽवकाशः - त्रपुणे, जतुन इति; प्रियक्रोष्टुने वनायेत्यत्रोभयप्रसङ्गे सति नुम्भवति पूर्वविप्रतिषेधेनेति। नुटोऽवकाशः - अग्नीनाम्, वायूनामिति, तृज्वद्भावस्यावकाशः स एव; क्रोष्ट्रनामित्यत्रोभयप्रसङ्गे सति नुङ्? भवति पूर्वविप्रतिषेधेनेति। पूर्वविप्रतिषेधस्तु परशब्दस्येष्टवाचित्वा ल्लभ्यते॥