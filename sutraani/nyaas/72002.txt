अन्तशब्दोऽयमस्त्यवयववचनः, यथा वस्त्रान्तः, वसनान्त इति। अस्ति च समीपवाची, यथा - उदकान्तं प्रियं प्रोथमनुव्रजेदिति। उदकसमोपमित्यर्थः। अत्रावयववाचिनोऽन्तशब्दस्य ग्रहणे इहान्तग्रहणमनर्थकं स्यात्? तस्य ह्रुपादनस्यैतत्? प्रयोजनम् - रेफलकारान्तस्य यथा स्यादिति। एतच्च <<येन विधिस्तदन्तस्य>> [[1.1.72]]  इत्यनेनैव सिध्यति। तस्मात्? समीपवाचिन एव ग्रहणमिति मत्वाऽऽह - `रेफलकारो यावतोऽन्तौ= समीपी` इति। यदि तर्हि ल्रावन्तौ यस्य समीपावत इत्यनेन निर्दिश्यते वृद्धिभाग्? न निर्दिष्टः स्यात्। एवञ्च <<अलोऽन्त्यस्य>> [[1.1.52]]  इत्यन्त्यस्य स्यात्; अकारसमीपभूतस्य ल्रान्तस्यान्त्यस्य वृद्धिभाज इकोऽभावादित्यत आह - `अत एव स्थाने` इति। एवं मन्यते - अकारस्य श्रुतत्वादकारस्यैव स्थाने वृद्धिर्विज्ञायत इति। `अक्षारीत्` इत्यादि। `क्षर सञ्चलने` (धातुपाठः-851), `त्सर छद्मगतौ` (धातुपाठः-554), `ज्वल दीप्तौ` (धातुपाठः-804), `ह्वल ह्रल चलने` (धातुपाठः-805,806) इत्येतेषां रूपाणि। `अतो हलादेर्लघोरित्यस्य विकल्पस्यायमपवादः` इति। एतेन नियमार्थतामस्य योगस्य दर्शयति। `न्यखोरीत्, न्यमीलीत्` इत्यादि। `खुर छेदने` (वा।यां।1342), `मील श्मील स्मील श्मील निमेषणे` (धातुपाठः-517-520)। `मा भवानटीत्, मा भवानशीत्` इति। `अट पट गतौ` (धातुपाठः-295,296), `अशभोजने` (धातुपाठः-1523) <<न माङ्योगे>> [[6.4.74]]  इत्याट्प्रतिषेधार्थो माङ्योगः। `भवान्` इति। अयं सन्देहनिरासार्थः; अतोऽन्यत्र विशेषाभावात्। `अवभ्रीत्` इति। `अभ्र वभ्र मभ्र चर गत्यर्थाः` (धातुपाठः-556-559)। `अआल्लीत्` इति। `आलआल्ल आशुगमने` (धातुपाठः-549,550)। `न तावतः समीपौ` इति। भकारलकाराभ्यां व्यवधानादिति॥