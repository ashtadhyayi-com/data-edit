`आर्धधातुकस्येड्वलादेः  [[7.2.35]]  इतीटं वक्ष्यति, तस्य यत्र प्रकृतिलक्षणः परतिषेधो नास्ति तत्रानेन प्रतिषेधः क्रियते। पुरस्तात्? प्रतिषेधकाण्डस्य प्रयोजनं क्रादिनियमसूत्रे  [[7.2.13]]  वक्ष्यति। `ईशिता` इत्यादि प्रत्ययान्तरे त्विटो भावेन `एकाच उपदेशेऽनुदात्तात्`  [[7.2.10]]  इति यः प्रकृतिनिमित्तकः प्रतिषेधस्तदभावमेवाचष्टे। `ईआरः` इति। `ईश ऐआर्ये` (धातुपाठः-1020), `स्थेशभास`  [[3.2.175]]  इत्यादिना वरच्। `दीप्रः` इति। `दीपी दीप्तौ` (धातुपाठः-1150), `नमिकम्यि`  [[3.2.167]]  इत्यादिना रः। `भस्म` इति। `भस भर्सनदीप्त्योः` (धातुपाठः-1100)। <<आतो मनिन्क्वनिब्वनिपश्च>> [[3.2.74]]  इत्यादौ <<अन्येभ्योऽपि दृश्यन्ते>> [[3.2.75]]  इति मनिन्। `याच्ञा` इति। `टु याचृ याच्ञायाम्` (धातुपाठः-863)। `यजयाच`  [[7.3.66]]  इत्यादिना नङ्। `वरमनादौ प्रयोजनम्` इति यदुक्तं तत्र प्ररिगणनत्वमवधार्य य एवं चोदयेत् - यदि वरमनादाविति परिगणनं क्रियते तदा `षणु दाने` (धातुपाठः-1464), `ञमन्ताड्डः` (पं।उ।1।104) - षण्डः, `शमः खः` (पं।उ।1।113) - शङ्ख इत्यादौ प्रतिषेधो न प्राप्नोतीति - तं प्रति नेदं परिगणनमिति दर्शयितुमाह - `वरमनादावित्युदाहरणम्` इति। `अथ तत्र` इत्यादि। तत्रौणादिके डप्रत्यये समाधीयेतेति परिगणनपक्षभादि चोद्यं परिह्यियत इत्यर्थः। `सम्बवोदाहरणप्रदर्शनार्थमेतत्` इति। अत्रापि न परिगणनमेतदिति सम्बध्यते। प्रतिषेधस्य सम्भव उदाह्यियते। यत्र कृति प्रतिषेधः सम्भवति तस्य प्रदर्शनार्थमेतदुक्तं भवति। यत्र वसादौ कृतीद्प्रतिषेधः सम्भवति, तस्य प्रदर्शनार्थं वरमनादावित्युक्तम्, न पुनरेतत्? परिगणनमिति। `रुरुदिव, रुरुदिम` इति। अत्र कृद्ग्रहणादार्धधातुकस्येटो न भवति प्रतिषेधः॥