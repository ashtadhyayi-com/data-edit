`शूनः` इति। वच्यादि  [[6.1.15]]  सूत्रेण सम्प्रसारणम्, `हलः`  [[6.4.2]]  इति दीर्घः। `लग्नः` इति। नत्वस्यासिद्धत्वात्? <<चोः कुः>> [[8.2.30]]  इति कुत्वम्। `उड्डीनः` इति। `ङिङ्? विहायसा गतौ` (धातुपाठः-1135)। `ननु ङीङ उदात्तत्वान्निष्ठायामिट् प्राप्नोति, तस्य प्रतिषेधो वक्तव्यः; हि उड्डयित इत्यनिष्टं रूपं स्यादिति यो मन्येत, तं प्रत्याह - `ङीङः` इत्यादि। `ओदिताम्` इति। स्वादीनामित्यर्थः। `स्वादय ओदितः` इति वचनात। स्वादयः `षूङ्? प्राणिगर्भविमोचने` (धातुपाठः-1031) इत्यादयः। कथं कृत्वा ज्ञापकः? इत्याह - `स हि` इत्यादि। स्वदीनां ह्रोदितां मध्ये तस्यैवमर्थः पाठः - निष्ठातकारस्यौदित उत्तरस्य नत्वं यथा स्यात्। स्यादेतत् - इटपि कृते नत्वं भविष्यति? इत्याह - `नतवं च` इत्यादि। <<तस्मादित्युत्तरस्य>> [[1.1.67]]  इत्यत्र निर्दिष्टग्रहणस्यानन्तर्यार्थस्यानुवृत्तेरोदितो धातोरनन्तरस्य निष्ठातकारस्य नत्वं विधीयते। तत्र यदि ङीङ परस्या निष्ठाया इट्? स्यात्, तदा सत्यप्योदित्त्वे इटा व्यवहितत्वान्नत्वेन न भवितव्यम्। नित्योदितां मध्ये तस्य पाठोऽनर्थकत्वान्न कृतः स्यात्, स चास्ति; तस्मात्? स एव पाठो ज्ञापकः? नैतदस्ति; एवं ह्रानन्तर्यपरिभाषा बाधिता भवति, शास्त्रं चानिष्टं स्यात्, एतच्चायुक्तम्; न ह्रनिष्टार्था शास्त्रे प्रकॢप्ति(भो प।सू।107) रस्ति। तस्माद्यथानन्तर्यपरिभाषा न बाध्यते शास्त्रञ्च नानिष्टं भवति, ओद#इतां मध्ये ङीङ पाठश्च सफलो भवति - स प्रकरोऽभ्युपगन्तव्यः। ततश्चौदितां मध्ये ङीङः पाटो ज्ञापक एव। अपरः प्रकारः - <<ओदितश्च>> [[8.2.45]]  इत्यत्रौदित इत्येतद्द्विरावर्तयिष्यते <<तस्मादित्युत्तरस्य>> [[1.1.67]]  इत्यस्याः परिभाषाया द्विरुपस्थानार्थम्, तत्रास्या यद्द्वितौयमुपस्थानं तस्यैतत्? प्रयोजनम् - ङीङोऽप्यनन्तरस्यैव निष्ठातकारस्य नत्वं यथा स्यादिति। यदि च ङीङो निष्ठायामिट्? स्यात्? इटा व्यवहितत्वान्नत्वं न स्यात्। न च शक्यते वक्तुम् - व्यवधानेऽपि पाठसामर्थ्याद्भविष्यतीति। एवं हि परिभाषाया द्विरुपस्थानमनर्थकं स्यात्? एतच्चायुक्तम्; तस्मादोदितां मध्ये ङीङः पाठो ज्ञापक एव। इआग्रहणं शक्यमकर्तुम्, ओदित्करणादेव निष्ठायामिण्न भविष्यति, ओदित्त्वं हि नत्वार्थं क्रियते, नत्वं च निष्ठातोऽनन्तरस्य विधीयते; यदि च ततः परस्या निष्ठाया इट्? स्यात्? ओदित्त्वमनर्थकं स्यात्? वैचित्र्यार्थं इआग्रहणं वेदितव्यम्॥