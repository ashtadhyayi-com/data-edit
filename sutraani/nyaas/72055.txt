`जरीत्वा, जरित्वा` इति। `जृ? वयोहानौ` (धातुपाठः-1494) क्रैयादिकः। `वृतो वा`  [[7.2.38]]  इति पक्षे दीर्घः। यस्तु `जृष वयोहानौ` (धातुपाठः-1130) इति विवादौ पठते, तस्य सानुबन्धकत्वादिह ग्रहणं नास्तीति तस्य जौर्त्वेत्येवं भवति। `व्रश्चित्वा` इति। `ओ व्रश्चू छेदने` (धातुपाठः-1292)। <<न क्त्वा सेट्>> [[1.2.18]]  इति प्रतिषेधाद्? ग्रहिज्येत्यादिसूत्रेण  [[6.1.16]]  सम्प्रसारणं न भवति; किति तसय विधानात्। अथ क्त्वाग्रहणं किमर्थम्, यावता <<क्लिशः क्त्वानिष्ठयोः>> [[7.2.50]]  इत्यत एव कत्वाग्रहणमनुवर्तत एव? इत्याह - `क्त्वाग्रहणम्` इत्यादि। तद्धि क्त्वाग्रहणं निष्ठआ सह सम्बद्धम्, अतस्तदनुवृत्तौ तस्या अध्यनुवृत्तिः स्यात्। एवं च सति निष्ठायामपि स्यात्। तस्मात्? निष्ठानिवृत्त्यर्थमन्यदिह क्त्वाग्रहणं क्रियते॥