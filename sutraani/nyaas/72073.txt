`यम उपरमे` (धातुपाठः-984), `रमु क्रीडायाम्` (धातुपाठः-853), `णम प्रह्वत्वे शब्दे च` (धातुपाठः-981)। आकारान्ताः `या प्रापणे` (धातुपाठः-1049) इत्येवमादयः। सर्वेषामनुदत्तत्वादिट्प्रतिषेधे प्राप्तेऽयमारम्भः। अत्र षष्ठीनिर्देशाद्यमादीनां सग्भवति, इट्? पुनरार्धधातुकाधिकारात्? सिच एव। `व्यरंसीत्` इति। <<व्याङ्परिभ्यो रमः>> [[1.3.83]]  इति परस्मैपदम्। द्विवचनबहुवचनयोर्युक्तमुदाहरणम्; अस्ति हि तत्र सगिटोः श्रुतौ विशेषः; एकवचनस्य त्वयुक्तम्, विशेषाभावात् - इति यो वेशयेत्, तं प्रति तत्रापि वृद्धिप्रतिषेधो विशेषोऽस्तीति दर्शयितुमाह - `यमादीनाम्` इत्यादि। `आयंस्त` [`अयंस्त` - काशिका, पदमञ्जयमिपि - `आयंस्त` इत्येव प्रतीकीद्धारः] इति। <<आङो यमहनः>> [[1.3.28]]  इत्यात्मनेपदम्। `अरंस्त` इति। अत्रापि `अनुदात्त`  [[1.3.12]]  इत्यादिना॥