`ध्वे` इति। पूर्ववदेवाविभक्तिकोऽयं निर्द्देशः। `ईडिध्वे` इति। `ईड स्तुतौ` (धातुपाठः-1019), पूर्ववदात्मनेपदम्, पूर्ववच्छपो लुक्। `ईडिध्वम्` इति। लोट्, <<सवाभ्यां वामौ>> [[3.4.91]]  इत्यमादेशः। `जनिष्वम्` इति। पूर्वदातमनेपदम्। छान्दसत्वाच्छ्यनी लृक्? <<बहुलं छन्दसि>> [[7.4.78]]  इत्यनेन। `उपधालोपाभावश्च` इति। `गमहन`  [[6.4.98]]  इत्यादिनोपधालोपः प्राप्नोति, तदभावश्छाब्दसत्वादेव, `सर्वे विधयश्छन्दसि विकल्प्यन्ते` (पु।प।वृ।56) इति। `जन जनन इत्यस्य` इत्यादि। ननु सानुबन्धकत्वादस्यैव[`चानुबन्धकत्वात्` - मुद्रितः पाठः।] ग्रहणेन भवितव्यम्, न पूर्वस्य, उच्चारणार्थोऽकारः, नानुबन्धः? नैष दोषः; इह हि लध्वक्षरत्वाज्जनशब्दस्य पूर्वनिपाते प्राप्ते परनिपातो लक्षणव्यभिचाराय। तेन निरनुबन्धकपरिभाषाया (व्या।प।53) इहानुपस्थानादुभयोरपि ग्रहणं भवति। `व्यतिजज्ञिध्वम्` इति। `कर्तरि कर्मव्यतीहारे`  [[1.3.14]]  इति आत्मनेपदम्। `तत्र` इत्यादि। तत्रैवं सूत्रपाठे `यस्मिन्? विधिस्तदावावल्ग्रहणे` (व्या।प।127) इति सकारग्रहणे सकारादेः सेशब्दस्य ग्रहणम्। स च सकारादिशब्दः सार्वधातुकसंज्ञाकः सेशब्द एव सम्भवति; अन्यस्याऽसम्भवात्। ननु च स्वशब्दोऽपि सम्भवति? नैतदेवम्; एकदेशविकृतस्यानन्यत्वात्? (व्या।प।16) सोऽपि सेशब्द एव, अतस्तद्ग्रहणेनापि भवितव्यम्। `ये तु `ईडजनोध्र्ये च` इति। सूत्रं पठन्ति, ते `ईशः स`  [[7.2.77]]  इत्यस्यैव योगस्यानुकर्वणार्थ चकारं कुर्वन्ति। तेनेशेरपि ध्वेशब्द इडागमो भवति। यदि तर्हीशेरपि ध्व इडागम इष्यते, तदा `ईशीडजनां सेध्वयोः` इत्येकमेव सूत्रं कस्मान्न पठन्ति, एवं पृथग्विभक्तिर्नोच्चारयितव्या, चकारश्च न कर्तव्यो भवति? इत्याह - `विचित्रा सूत्रस्य` इत्यादि। `ध्व इति कृतटेरेत्त्वस्य` इत्यादि। कृतटेरेत्त्वस्यैतदेव प्रयोजनम् - यत्र टेरेत्त्वं कृतं तत्रैव यथा स्यात्। न च लङि टेरेत्त्तवमसिति, अतस्तत्रेटा न भवितव्यम्। यद्येवम्, लोटपि न भवितव्यम्, अमादेशे कृते टेरेत्त्वस्याभावात्? इत्याह - `लोटि पुनः` इत्यादि॥