पूर्वस्यायमपवादः। तिशब्दस्य विभक्तेरभावादिकार उच्चारणार्थः। तकारस्यैव प्रयोजनम्। तत्र `यस्मिन्विधिस्तदादावल्ग्रहणे` (व्या।प।127) तकारादेशो विभक्तौ कार्यं विधीयते। अत आह - `तकारादौ` इत्यादि। `कुतः` इति। <<पञ्चम्यास्तसिल्>> [[5.3.7]] । `कुत्र` इति। `किमोऽत्`  [[5.3.12]]  इत्यत्र परसूत्राद्वाग्रहणं पुरस्तादपकृष्यते। तेन पक्षे <<सप्तम्यास्त्रल्>> [[5.3.10]]  इति त्रल्यपि भवति। `कुह` इति। `वा ह च च्छब्दसि`  [[5.3.13]]  इति हः। एषाञ्च तसिलदीनां <<प्राग्दिशो विभक्तिः>> [[5.3.1]]  इति विभक्तिसंज्ञा॥