`सौहार्दम्` इति। तस्येदम्`  [[4.3.120]]  इत्यण्। यदा सुह्मदयशब्दादण्, तदा <<हृदयस्य हृल्लेखयदण्लासेषु>> [[6.3.50]]  इति ह्मद्भावः। `सौहाद्र्यंम्` इति। <<गुणवचनब्राह्मणादिभ्यः कर्मणि च>> [[5.1.124]]  इति ष्यञ्, <<वा शोकष्यञ्रोगेषु>> [[6.3.51]]  इति ह्मद्भावः। `सौभागिनेयः, दीर्भागिनयः` इति। `कस्याण्यादीनामिनङ च`  [[4.1.126]]  इति ढकि कृत इनङादेशः। `सक्तुसिन्धवः` इति। शापकपार्थिवादित्वान्मध्यमपदलोपो समासः। `साक्तुसैन्धवः` इति। ओर्देशे  [[4.2.118]]  ठञि प्राप्ते <<कच्छादिभ्यश्च>> [[4.2.133]]  इत्यण्। ननु च केवलस्तत्र सिन्धुशब्दः पठते, कथं तदन्ताद्भवति? इत्याह - `तेन` इत्यादि। कथं पुनस्तेन सिन्धुशब्देन तदन्तविधिर्लभ्यते, यावता `ग्रहणवता प्रातिपदिकेन तदन्तविधिर्नास्ति` (व्या।प।89) इति तदन्तविधिः प्रतिषिध्यते? नैष दोषः; चकारस्तत्रानुक्तसमुच्चयार्थः, तेन सिन्धुशब्दात्? तदन्तादपि भवति॥