`तद्धितेष्विति निवृत्तम्` इति। अस्वरितत्वात्। `तत्सम्बद्धं कितीत्यपि` इति। निवृत्तमित्यपेक्षते। तत्सम्बद्धत्वं पुनस्तस्य `किति च`  [[7.2.118]]  इत्यत्र `तद्धितेषु`  [[7.2.117]]  इत्यनुवृत्तेः। यदि पुनः कितीत्यनुवर्तत, ततो लक्षणे `जायापत्योष्टक्`  [[3.2.52]]  `अमनुष्यकर्त्तृके च`  [[3.2.53]]  इति टकि कृते - जायाध्नस्तिलकालक इत्यत्रापि स्यात्। ञ्णिद्ग्रहणं तु प्रत्ययमात्रेण सम्बद्धम्। अतः `तद्धितेषु`  [[7.2.117]]  इत्येतस्मिन्? निवृत्तेऽपि तदनुवर्तत एव। `घातयति` इति। हेतुमण्णिच्। `हौ हन्तेर्ञ्णिन्नेषु`  [[7.3.54]]  इति कृत्वम्। `घातकः` इति। ण्दुल। `साधुघाती` इति। <<सुप्यजातौ णिनिस्ताच्छील्ये>> [[3.2.78]]  इति णिनिः। `घातंघातम्` इति। `आभीक्ष्ण्ये णमुल्? च`  [[3.4.22]] , `आभीक्ष्ण्ये द्वे भवतः` (वा।887) इति द्विर्वचनम्। `घातः` इति। भादे घञ्?  [[3.3.18]] । `अधानि` इति। लुङ्, `चिण्? भावकर्मणोः`  [[3.1.66]]  इति चिणादेशश्च; `भावकर्मणोः  [[1.3.13]]  इत्यात्मनेपदम्, <<चिणो लुक्>> [[6.4.104]]  इति तकारस्य लुक्। `जघान` इति। लिट्, तिप्, तस्य णल्, <<अभ्यासाच्च>> [[7.3.55]]  इति कुत्वम्-घकारः। अथेह कस्मान्न भवति - वृत्रं हतवानिति। `ब्राहृभ्रूणवृत्रेषु क्विप्`  [[3.2.87]] , तदन्तात्? <<तस्येदम्>> [[4.3.120]]  इत्यण्, <<षपूर्वहन्धृतराज्ञामणि>> [[6.4.135]]  इत्यल्लोपः - वात्र्रध्नः, भ्रौणध्नः? इत्याह - `धातोः` इत्यादि। धातोरित्येवमुच्यार्य यो विहितः प्रत्ययः स धातुप्रत्ययः। धातौः कार्यमुच्यमानं तत्रैव धातुप्रत्यये भवति। एतच्च भौणहत्यमिति निपातनेन  [[6.4.174]]  ज्ञापितम्। तेन वात्र्रध्नः, भ्रौणध्न इत्यादौ न भवति। न ह्यत्र धातोरित्येवं प्रत्ययो विहितः, किं तर्हि? प्रातपदिकादित्त्येवम्॥