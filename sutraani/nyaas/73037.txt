`शो तनूकरणे` (धातुपाठः-1145), `छो छेदने` (धातुपाठः-1146), `षोऽन्तकर्मणि` (धातुपाठः-1147), `ह्वेञ्? स्पर्धायाम्` (धातुपाठः-1008), `व्येञ्? संवरणे` (धातुपाठः-1007), `वेञ्? तन्तुसन्ताने` (धातुपाठः-1006), `पा पाने` (धातुपाठः-925), `पै ओवै शोषणे` (धातुपाठः-920,921)-इति द्वयोरपि। एषामाकारान्तत्वात्? पुकि प्राप्ते युको विधानम्। `निशाययति` इत्यादि। <<आदेच उपदेशेऽशिति>> [[6.1.45]]  इत्यात्त्वम्। `पाग्रणे` `पै ओवै शोषणे` इत्येतस्यापि ग्रहणमिज्छन्ति` इति। यत्र ह्रस्य ग्रहणं नेष्यते, तत्र पिबतेरित्याह; यथा - `लोपः पिबतेरीच्च`  [[7.4.4]]  इति भावः। अथ `पा रक्षणे` (धातुपाठः-1056) इत्यस्यापि ग्रहणं कस्मान्न भवति? इत्याह - `पा रक्षण इत्यस्य तु` इत्यादि। `लुगागमस्तु तस्य वक्तव्यः` इति। ननु च `पाल रक्षणे` (धातुपाठः-1609) इति चुरादौ पठते, तस्य पालयतीति भविष्यति? सत्यमेतत; पुकस्तु निवृत्त्यर्थो लुगागम उपसंख्यायते, अन्यथा हि पातेः पाययतीति स्यात्। `धूञ्प्रीञोर्नुग्वक्तव्यः` इति। `धूञ्? कम्पने` (धातुपाठः-1835), `प्रीञ्? तर्पणे` (धातुपाठः-1836) इति - एतयोर्नुग्वक्तव्यः, व्याख्येय इत्यर्थः। तत्रेदं व्याख्यानम् - धूञ्? विधूनने` (धातुपाठः-1398), `तृप प्रीणने` (धातुपाठः-1195) इति निपातनादेतयोर्लुग्भविष्यतीति। `एतेऽपि` इति। युगादयः। निशाययतीत्यादिषु <<आदेच उपदेशेऽशिति>> [[6.1.45]]  इत्यात्त्वम्। न्यशीशयदित्यादीनि अदीदपदित्यनेन तुल्यानि, पूर्ववल्लुङादीनि विधाय व्युत्पाद्यानि। `अदूधनत्` इति। अनकारान्तत्वादिह सन्वद्भावोऽभ्यासस्य नास्तीति। `अपिप्रिणत्` इत्यत्राप्यलघुत्वाद्दीर्घत्वं नास्ति। ननु च शाच्छासाह्वाव्याः - इत्येत एजन्ता गणे पठन्ते, तत्कथमेषां कृतात्त्वानां ग्रहणम्? इत्याह - `शाच्छासाह्वा`[`शाह्वेत्यादि` - मुद्रितपाठः] इत्यादि। कथं पनः कृतात्त्वानां ग्रहणेन पुकः प्राप्तिराख्यायते? आकारान्तानां पुग्विधानात्। `अध्यापयति` इत्यादिना ज्ञापस्य प्रयोजनं दर्शयति। अध्यापयतीति <<क्रीङ्जीनां णौ>> [[6.1.48]]  इत्वात्त्वम्। आदिशब्देन जापयतीत्यादीनां ग्रहणम्। यदु पुकः प्राप्तिमाख्यातुं शाप्रभृतीनां कृतात्त्वानां गरहणं कृतम्, तदा वेञोऽपि कृतात्त्वस्यैव ग्रहणं युक्तम्? नैवं शक्यम्, वेत्युच्यमाने `पै ओवै शोषणे` (धातुपाठः-920,921) इत्यस्यापि ग्रहणं स्यात्। तस्मादकृतात्त्वस्यैव वेञो ग्रहणं युक्तम्॥