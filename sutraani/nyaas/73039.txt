`स्नेहविपातनेऽर्थे` इति। किमिदं स्नेहविपातनं नाम? विगच्छतः स्नेहसय पातनं व्यापारणम्। तथा हि - पातेव्र्यन्तस्य भावे ल्युटि कृते वपीतनमिति। `विलीनयति` इति। गुणायादेशौ। अथ <<विभाषा लीयतेः>> [[6.1.51]]  इत्यत्त्वे कृत एकदेशविकृतस्यानन्यत्वाद्विलापयतीत्यत्र कस्मान्नुग्भवति? इत्याह - `ली` इत्यादि। ली+ई इति ईकारोऽत्र प्रश्लिष्यते - ईकारान्तस्यैव यथा स्यात्? कृतात्त्वस्य न भवति। `ली इति लीलीङोग्र्रहणम्` इति। ननु च निरनुबन्धकपरिभाषया `ली श्लेषणे` (धातुपाठः-1501) इत्येतस्यैव क्रैयादिकस्य ग्रहणं युक्तम्, न तु `लीङ्? श्लेषणे` (धातुपाठः-1139) इत्येतस्य दैवादिकस्य? एवं मन्यते - एक एवायं धातुर्विकरणद्वयर्थमात्मनेपदार्थञ्च द्विरुपदिश्यते। एवञ्च कृत्वा `लियः सम्माननशलिनोकरणयोश्च`  [[1.3.70]]  इत्युभाभ्यामात्मनेपदं भवतीति। `ला इति लातेः, कृतात्वस्य च लोयतेः` इति। ग्रहणमिति प्रकृतेन सम्बन्धः॥