किमर्थं पुनरिदमुच्यते, यावता `शद्लृ शातने` (धातुपाठः-1428) इत्यस्मादेव निपातनात्? तकारो भविष्यतीति? गतेरन्यत्र यथा स्यात्? गतौ मा भूदिति चेत्? न; शातनशब्दो हि गतेरन्यमर्थमाचष्टे। एवं तर्हि एतज्ज्ञापयति - `अबाधकान्यपि निपातनानि भवन्ति` (पु।ल।प।वृ।99) इति। तेन पुराशब्दात्? `सायञ्चिरम्`  [[4.3.23]]  इत्यादिना विधीयमानयोष्टउटउलोः `पुराणप्रोक्तेषु`  [[4.3.105]]  इति निपातनेन तुदो बाधनं न भवतीतित। तेन पुरातनमित्यपि सिद्धं भवति॥