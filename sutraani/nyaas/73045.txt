येतयेतस्य `उदीचामातः स्थाने`  [[7.3.46]]  इत्यादिना विकल्पे प्राप्ते, सेत्यस्य पूर्वेण नित्ये प्राप्ते प्रतिषेधोऽयमारभ्यते; प्राप्तिपूर्वकत्वात्? प्रतिषेधस्य। यदा तयोरकज्भवति तदाऽयं प्रतिषेधो विज्ञायते। `यका`, `सका` इति। यत्तदोः पूर्ववदकच्, सुः, त्यदाद्यत्वञ्च। `यासेति निर्देशोऽतन्त्रम्` इति। अप्रधानमित्यर्थः। किं कारणम्? इत्याह - `यत्तदोरुपलक्षणार्थमेतत्` इति। किं कारणमेवं व्याख्यायते? इत्याह - `इहापि` इत्यादि। यासेति प्रथमैकवचनान्तरूपम्। ततर यद्ययं निर्देशस्तन्त्रं स्यात्, प्रथमैकवचनन्तयोग्र्रहणाद्विभक्त्यन्तरे यकाम्, तकामित्यत्र न स्यात्, इष्यते च तत्रापि। तस्मादतन्त्रमयं निर्देशो यत्तदोः प्रातिपदिकयोरुपलक्षणार्थमेतत् - इत्युच्यते। `यासयोरित्त्वप्रतिषेधे` इत्यादि। उपसंख्यानशब्दस्य प्रतिपादनमर्थः। तदेतदुक्तं भवति - यत्तदोः प्रतिषेध इत्यस्मिन्? क्रियमाणे त्यकन्प्रत्ययान्तस्य त्यकन्प्रत्ययान्तस्य प्रतिषेधप्रतिपादनं कर्तव्यमिति। तत्रेदं प्रतिपादनम् - नेति योगविभागोऽत्र क्रियते, तेन त्यकन्प्रत्ययान्तस्य प्रतिषेधो भविष्यतीति। एवमुत्तरत्राप्युपसंखघ्यानशब्दस्य प्रतिपादनार्थो वेदितव्यः। प्रतिपादनमप्येतदेव योगविबागकरणमाश्रितय कर्तव्यम्। `उपत्यका, अधत्यका` इति। `उपाधिभ्यां त्यकन्नासन्नारूढयोः  [[5.2.34]]  इति त्यकन्। `पावका` इति। ण्वुल्। `अलोमका` इति। नास्या लोमानि सन्तीति बहुव्रीहिः। <<शेषाद्विभाषा>> [[5.4.154]]  इति कप्। `जीवका, नन्दका` ति। <<आशिषि च>> [[3.1.150]]  इति वुन्। `देवका, यज्ञका` इति। देवदत्तयज्ञदत्तशब्दाभ्यां `अनुकम्पायां कन्`  [[5.3.76]]  इति कनि कृते `अनजादौ च विभाषा लोपो वक्तव्यः` (वा। 614) इत्युत्तरपदलोपः। `क्षिपका, ध्रुवका` इति। `क्षिप प्रेरणे` (धातुपाठः-1285), `ध्रुव स्थैर्ये` (धातुपाठः-943), <<इगुपधज्ञाप्रीकिरः कः>> [[3.1.135]] । तदन्तादज्ञाताद्यर्थे `प्रागवात्कः`  [[5.3.70]] । `तारका` इति। तरतेर्ण्वुल्। `वर्णका` तान्तवः` इति। तन्तूनां विकार इति `ओरञ्`  [[4.3.137]] , <<ओर्गुणः>> [[6.4.146]] । तान्तवः=प्रावरणविशेषः। तत्र वर्णकेत्युपसंख्यातव्या। `वर्ण वर्णक्रियाधिस्तारगुणवचनेषु`[`वर्णं` - नास्ति मुद्रितन्यसपाठे] (धातुपाठः-1938) इति चौरादिको धातुः, ततो ण्वुल् - `वर्णिका` इति। व्याख्यत्रीत्यर्थः। `वर्तका` इति। `वृतु वर्तने` (धातुपाठः-758), ण्वुल्। `वर्त्तिका` इति। अध्येत्रीत्यर्थः। `अष्टका पितृदैवत्ये` इति। पितृदैवत्यम्=वैदिककरमविशेषः, तत्राष्टकेत्युपसंख्यायते। `अशू व्याप्तौ` (धातुपाठः-1264) इत्यस्मात्? `इष्यसिभ्यां तकन्` (द।उ।3-30) इति तकन्प्रत्ययः, व्रश्चादिसूत्रेण  [[8.2.36]]  षत्वम्, ष्टुत्वम्। `अष्टका` इति। अष्टौ परिमाणमस्या इति <<तदस्य परिमाणम्>> [[5.1.57]]  इति `संख्याया अतिशदन्तायाः कम्`  [[5.1.22]] । `वा सूतका` इत्यादि। उपसंख्यातशब्दसय प्रतिपादनमर्थः। तत्रैदं प्रतिपादनम् - सूतका, सूतिका - इत्यादयः शब्दा पृषोदरान्तःपातिनः, तेन पृषोदरादित्वादेवायं विकल्पः सिद्धः॥