`पाकः, त्यागः` इति। भावे घञ्। `पाक्यम्, वाक्यम्` इति। ऋहलोर्ण्यत्  [[3.1.124]] । ननु चात्र घिण्ण्यतोः कार्यिणोश्चजोः साम्याद्यथासंख्यं प्राप्नोति - चकारस्य घिति, जकारस्य ण्यति, तत्कथं त्यागः, राग इति धिति जकारस्य कुत्वं प्राप्नोति? नैतदस्ति; ज्ञापकादत्र यथासंख्यं न भवति। यत् <<भुजन्युब्जौ पाण्युपतापयोः>> [[7.3.61]] , <<प्रयाजानुयाजौ यज्ञाङ्गे>> [[7.3.62]]  इति घञि जकारस्य कुत्वाभावं निपातयति, `तेन रक्तं रागात्`  [[4.2.1]]  इति च निर्देशं करोति, तज्ज्ञापयति - यथासंख्यमिह न भवतीति ॥