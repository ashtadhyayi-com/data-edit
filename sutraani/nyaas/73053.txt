अधिण्ण्यदर्थोऽयमारम्भः। `नावञ्चतेरित्युप्रत्ययः` इति। तत्र `भृमृशीतृचरित्सरितनिधनिमिमस्जिभ्य उः` (द।उ।1।92) इत्यनुवृत्तेः। `मद्गुः` इति। `टुमस्जो शुद्धौ` (धातुपाठः-1415), <<झलां जश् झशि>> [[8.4.53]]  इति सकारस्य दकारः। `मिमस्जिभ्य उः` इति। अनेन `भृमृशीतृचरि` (द।उ।1।92) इत्यादिकमुपलक्षयति। `भृगुः` इति। `भ्रस्ज पाके` (धातुपाठः-1284)। `प्रथिभ्रदि` (द।उ।1।113) इत्यादिके सूत्रऽत एव सूत्रा(द।उ।1।92)दुप्रत्ययोऽनुवर्तते। `दूरेपाकः`[`दूरेपाकाः` - मु।पाठ] इति। कर्मकर्तरि पचाद्यच्। `उकारान्तावपेर` इति। अधीयत इत्यपेक्ष्यते। `तञ्चतेः` इति। `तन्चु त्वन्चु गतौ` (धातुपाठः-191,192) इति, `वन्चु प्रलम्भने` (धातुपाठः-1703) `स्फायितञ्चिवञ्चि` इति सूत्रैकदेशः `स्फायितञ्चिवञ्चिशकिक्षिपिक्षुदिसृपिदृपितृपिवन्युन्दिइआतिवृत्यजिनीपदिमदिमुदिखिदिभिदिछिदिमन्दिचन्दिदहिदसिदम्भिवहवसिवाशिशीङ्हससिधिशुभिभ्यो रक्` (द।उ।8।31) इत्येतत्? सूत्रमुपलक्षयति। `व्यतिषङ्गः` इति। `षन्ज सङ्गे` (धातुपाठः-987) `अवसर्गः` इति। `सृज विसर्गे` (धातुपाठः-1178) पचाद्यच। `मेधः` इति। `मिह सेचने` (धातुपाठः-992)। अजेव। `आपाकः` इति। कर्मोपपदादण्प्रत्ययः `कर्मष्यण्`  [[3.2.1]]  इत्यनेन। `अर्हतेः` इति। `अर्ह पूजायाम्` (धातुपाठः-740)। `दहेः` इति। `दहभस्मीकरणे` (धातुपाठः-992)। `रुहेः` इति। `रुह बीजजन्मनि प्रादुर्भावे` (धातुपाठः-859)।ननु च न्यङ्क्वादयः कृतकुत्वाः प्रातपदिकगणे पठन्ते, तत्किमर्थमिदम्, यथैव हि कुत्वादन्यत्? कार्यं भवति निपातनात्? तथा कुत्वमपि भविष्यति? तस्यैव प्रातपदिकपाठस्याभ्यनुज्ञानार्थमितदमुच्यते। असति ह्रतस्मिन्? प्रमादपाठो विज्ञायतेत॥