`न्योकः` इति। निपूर्वात्? `उच समवाये` (धातुपाठः-1223) इत्यस्मात्? `इगुपधज्ञप्रीकिरः कः`  [[3.1.135]]  - न्युचतीति न्योकः, निवसतीत्यर्थः। न्युचन्त्यस्मिन्निति `घञर्थे कविधानम्` (वा।306) इति वा कः - न्योकः, निवसन्त्यस्मिन्नित्यर्थः। `किमर्थं पुनः` इत्यादि। एवं मन्यते - रूढिशब्दोऽयम्, नात्र कश्चिदवयवार्थोऽस्ति, व्यत्पत्तिः केवलं कर्तव्या, सा च `हलश्च`  [[3.3.121]]  इति घञ्यपि कृते भवत्येव, ततो नार्थोऽनेन योगेनेति। `घञि सत्याद्युदात्तः स्यात्` इति। <<ञ्नित्यादिर्नित्यम्>> [[6.1.197]]  इत्यनेन। अथ दिवौकसः, जलौकस इत्यादौ कथं कुत्वम्ष यावता नात्र कप्रत्ययोऽस्ति, नापि धिण्ण्यतौ, किं तर्हि? असुन्निति? अत आह - `दिवौकसः` इत्यादि। गतार्थम्॥