`निश्यति` इत्यादि। `शो तनूकरणे` (धातुपाठः-1145), `छो छेदने`[`नास्त्ययं धातुः` - मुद्रितग्रन्थे] (धातुपाठः-1146) `दो अवखण्डने` (धातुपाठः-1148) `षो अन्तकर्मणि` (धातुपाठः-1147)। अथ किमर्थं इयनीत्युच्यते, न `शिति` इत्येवोच्येत, एवं ह्रुच्यमाने श्यन्येव लोपो भविष्यति, न ह्रोकारान्ताच्छ्यनोऽन्यच्छित्? सम्भवति, लघु चैवं सूत्रं भवति, तत्रायमप्यर्थः - `ष्ठिवुक्लमुचमां शिति`  [[7.3.75]]  इत्यत्र शिद्ग्रहणं न कर्तव्यं भवतीत्येतदेव तत्रानुवर्त्तिष्यते? सत्यं सिध्यत्येव, किन्तु प्रतिपत्तिगौरवं स्यात्। तस्मात्? प्रतिपत्तिगौरवपरीहारार्थं श्यनीत्युक्तम्। `ओतः` इति। तपरकरणं मुखसुखार्थम्। न ह्रन्यदस्य निवर्त्त्यं विधेयं वा सम्भवति॥