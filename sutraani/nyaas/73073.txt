`दुह प्रपूरणे` (धातुपाठः-1014), `दिह उपचये` (धातुपाठः-1015), `लिह आस्वादने` (धातुपाठः-1016), `गुहू संवरणे` (धातुपाठः-896) - सर्वं एते स्वरितेतः। स्वरितेत्त्वात्? `स्वरितिञितः कत्र्रभिप्राये क्रियाफके`  [[1.3.72]]  इत्यामनेपदिनः। `अदुग्ध` इति। पूववद्धकरः, `झषस्तथोर्धोऽयः`  [[8.2.40]]  इति तकारस्य धकारः, <<झलां जश् झशि>> [[8.4.53]]  इति धकारस्य गकारः। `अदुग्धाम्` इति। थास्, पूर्ववद्? धत्वादि। `अदुग्ध्वम्` इति। ध्वम्। `अदुह्वहि` इति। वहिः। `अदिग्ध` इति। पूर्ववद्? घत्वादि। `अलीढ` इति। हकारसय `हो ढः`  [[8.2.31]]  इति ढकारः पूर्ववत्, तकारस्य धत्वं ष्टुत्वञ्च, <<ढो ढे लोपः>> [[8.3.13]] , `ढ्रलोपः पूरवस्य  [[6.3.110]]  इत्यादिना दीर्घः। `न्यगूढ` इति। एतदपि पूर्वेण तुल्यम्। `व्यत्यपुक्षत` इति। `पुष पुष्टौ` (धातुपाठः-1182) व्यतिपूर्वः। `कर्तरि कर्मण्यतिहारे`  [[1.3.14]]  इत्यातमनेपदम्, <<षढोः कः सि>> [[8.2.41]]  इति षकारस्य ककारः। `अजुक्षामाहि` इति। महिङ। अथ लुग्ग्रहणं किमर्थम्, यावता लोप इत्यनुवर्तत एव? इत्याह - `लोप इति वर्तमाने` इति। यदि लोपग्रहणमनुवर्त्त्य लोपो विधीयते तत्? <<अलोऽन्त्यस्य>> [[1.1.52]]  इत्यन्त्यस्य स्यात्। कि तु सर्वस्यैव भवति; प्रत्ययादर्शनस्य लुक्संज्ञाविधानात्। तस्मात्? सर्वस्य क्सस्य लोपो यथा स्यादित्येवमर्थं लुग्ग्रहणं कृतम्। `वह्रर्थम्` इति। उत्तमपुरुषद्विवचनार्थमित्यर्थः। वहिरर्थः प्रयोजनं यस्य तत्? तथोक्तम्। अथान्यार्थं कस्मान्न भवति? इत्याह - `अन्यत्र तु` इत्यादि। यदात्मनेपदं दन्त्यादि तत्सर्वं झलाद्येव। तत्रान्त्यस्यैवाकारस्य लोपे कृते <<झलो झलि>> [[8.2.26]]  इति सकारसय लोपेनेष्टं सिध्यत्येव। स्यादेतत् - अन्यत्रापि लुका विना न सिध्यति; अकारलोपस्य सकारलोपे कर्तव्ये `अचः परस्मिन्? पूर्वविधौ`  [[1.1.57]]  इति स्थानिवदभावादिति? अत आह - `स्थानिवद्भावोऽप्यकारलोपस्य नास्ति` इति। कस्मान्नास्ति? इत्याह - `पूर्वत्रासिद्धे न स्थानिवत्` इति। तस्मान्नान्यार्थं लुग्ग्रहणम्, अपि तु वह्रर्थमेव। अत्र ह्रझलादित्वात्? <<झलो झलि>> [[8.2.26]]  इति सकारलोपो नास्तीति न सिध्यति।`ननु च क्रियमाणेऽपि लुग्ग्रहणे वहौ लुका न भवितव्यमेव, अदन्त्यादित्वात्, न हि दन्त्यौष्ठओ वकारो दन्त्यग्रहणेन गुह्रते? इत्याह - `दन्त्यौष्ठओऽपि` इत्यादि। अत्रैव हेतुमाह - `यदि` इत्यादि। यदि दन्त्यौष्ठ्यौ दकारो दन्त्यग्रहणेन न गृह्रेत्, तदा तावित्येवं ब्राऊयात्, न दन्त्य इति। तावप्युच्यमाने सर्वमिष्टं सिध्यत्येव। न हि तदर्गादन्यद्दन्त्यमात्मनेपदस्यास्ति। तस्माद्दन्त्यौष्ठओऽपि वकारो दन्त्यग्रहणेन गृह्रते। तत्रेदं चोद्यते - यदुक्तम् - `अन्यत्र ह्रन्त्यस्यैव लोपे कृते <<झलो झलि>> [[8.2.26]]  इति सकारलोपेनेष्टं सिद्ध्यत्येवेति, तदयुक्तम्; न हि <<झलो झलि>> [[8.2.26]]  इत्यनेन सकारमात्रस्य लोपो विधियते, किं तर्हि? सिचः, तथा हि तत्रैव वक्ष्यति - `अयमप सिच एव लोपः`` इति? नैतदस्ति; सिज्ग्रहणस्य च्ल्यादेशस्योपलक्षणार्थत्वाच्च्लेर्थ आदेशस्तत्सम्बन्धिन एव सकारस्य लोपो भवतीत्ययं तत्रार्थो वेदितव्यः॥