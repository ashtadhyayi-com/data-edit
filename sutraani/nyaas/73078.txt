`पा पाने` (धातुपाठः-925), `घ्रा गन्धोपादाने` (धातुपाठः-926) `ध्मा शब्दाग्निसंयोगयोः` (धातुपाठः-927), `ष्ठा गतिनिवृत्तौ` (धातुपाठः-928), `म्ना अभ्यासे` (धातुपाठः-929), `दाण्? दाने` (धातुपाठः-930), `दृशिर प्रेक्षणे` (धातुपाठः-988); `ऋ गतिप्रापणयोः, (धातुपाठः-936), `ऋ सृ गतौ च` (धातुपाठः-1298,1099); `शद्लृ शातने` (धातुपाठः-1428), `षद्लृ वशरणे` (धातुपाठः-1427) तौदादकः, `षद्लृ? विशरणगत्यवसादनेषु` (धातुपाठः-854) भौवादिकः - एषां धातूनां स्थाने यथासंक्यं पिबादय आदेशा भवन्ति। ननु च द्वौ सदी, तत्र वैषम्याद्यथासंख्यं न प्राप्नोति? नैष दोषः; एक एव हि सदिर्विकरणद्वयार्थ द्वियपदिश्यते। `शीयते` इति। <<शदेः शितः>> [[1.3.60]]  इत्यात्मनेपदम्।`अथ वा` इत्यादि। `पिबतेर्लघूपघगुणः प्राप्नोति` इत्यत्र परिहारान्तरम्। यद्याद्यदात्तो न निपात्येत, ततो धातुस्वरेणान्तोदात्तत्वे सति <<एकादेश उदात्तेनोदात्तः>> [[8.2.5]]  इति शपा सहैकदेशे सति <<अतो गुणे>> [[6.1.97]]  पररूपत्वे उदात्ते कृते पिबतीति मध्योदात्तं पदं स्यात्, आद्युदात्तञ्चेष्यते, तस्मादाद्युदात्तो निपात्यते। स निपातनस्वरो धातुस्वरसय बाधको यथा स्यात्। `सर्त्तः` इत्यादि। वेगः=जवः; स यस्यास्ति स वेगी, तस्य भावो वेगिता, तस्यां गतौ सर्तेर्धावादेशमिच्छन्ति। स च `लुग्वा दुहदिह`  [[7.3.73]]  इत्यादेः सूत्राद्वाग्रहणानुवृत्तेष्र्यवस्थितविभाषात्वाल्लम्यत इति वेदितव्यम्। अर्त्तिसर्तीति शितपा निर्देशो धातुनिर्देशार्थ एव, न यङ्लुग्निवृत्त्यर्थः। न हि यङलुकि शित्परः सम्भवति; अदादत्वत्? ततो विहितस्य शपो लुग्वधानात्। <<बहुलं छन्दसि>> [[7.4.78]]  इति शपो लग्न भविष्यतीति चेत्? न, छन्दस यथादृष्टानुविधानात्। अर्त्तिप्रभृतेश्छब्दसि यङ्लुकि शबन्तस्य प्रयोगादर्शनात्॥