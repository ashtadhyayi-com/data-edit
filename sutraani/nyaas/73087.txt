`नेनिजानि, वेविजानि, परिवेविषाणि` इति`। `णिजिर्? शौचपोवणयोः` (धातुपाठः-1093) `विजिर्? पृथग्भावे` (धातुपाठः-1094) `विषु व्याप्तौ` (धातुपाठः-1095)-एभ्यो लोट्, मिप्? <<मेर्निः>> [[3.4.89]] , <<आडुत्तमस्य पिच्च>> [[3.4.92]]  इत्यट्, <<जुहोत्यादिभ्यः श्लुः>> [[2.4.75]]  इति शपः श्लुः, `शलौ`  [[6.1.10]]  इति द्विर्वचनम्, <<निजां त्रयाणां गुणः श्लौ>> [[7.4.75]]  इत्याभ्यासस्य गुणः। `अनेनिजम्, अवेविजम्, पर्यवेषिषम्` इति। लङ्, `तस्थस्तमिपां तान्तन्तामः` तान्तन्तामः`  [[3.4.101]]  इति मिपोऽम्भावाः। `वेदानि` इति। `विद ज्ञाने` (धातुपाठः-1064)। `पूर्ववल्लोडादि यथायोगम्, अदादितावाच्छपो लुक्। `नेनेक्ति` इति। लट्, तिप्, <<चोः कुः>> [[8.2.30]]  इति कुत्वम्। अथ पिद्ग्रहणं किमर्थम्, यावताऽपिति सार्वधातुके <<सार्वधातुकमपित्>> [[1.2.4]]  इति ङित्त्वे सति <<क्ङिति च>> [[1.1.5]]  इति निषेधेन भवितव्यमिति, न चानयोः प्रतिषेधयोः कश्चिद्विशेषोऽस्ति? इत्यत आह - `पिद्ग्रहणम्` इति। <<तृणह इम्>> [[7.3.92]]  इतीमं वक्ष्यति, स पिति यथा स्यात्, अपिति मा भूदित्येवमर्थं पिद्ग्रहणम्। `निनेज` इति। लिट्। स च `लिट्? च`  [[3.4.115]]  इत्यार्धधातुकसंज्ञकः। `जुहवानि इति। `हु दाने` (धातुपाठः-1083)। पूर्ववल्लोडादि। `अजुहवम्` इति। पूर्ववल्लङादि। अत्र `लघूपधस्य`  [[7.3.86]]  इत्यनुवृत्तेः `सर्वधातुकार्यधातुकयोः`  [[7.3.84]]  इतीगन्तस्य यो गुणो विहितस्तस्य प्रतिषेधो न भवति।`बहुलं छन्दसीति वक्तव्यम्` इति। छन्दसि विषये बहुलं गुणप्रतिषेधो भवतीत्येतदर्थरूपं व्याख्येयमित्यर्थः। तत्रेदं व्याख्यानम् - इहेदं सूत्रं विभज्य द्वौ योगौ क्रियेते, तत्र `न` इत्येको योगः; `अभ्यस्तस्याचि पिति सार्वधातुके` इति द्वितीयः, तत्र च नेत्यनुवर्तते, यञ्च योगः पूर्वयोगस्यासर्वविषयत्वज्ञापनार्थः। तेन च्छब्दसि बहुलं प्रतिषेधो भविष्यति। `जुजोषत्` इति। `जुषी प्रतिसेवनयोः` (धातुपाठः-1288) लेट्, तिप्; <<लेटोऽडाटौ>> [[3.4.94]]  इत्यट्, तुदादित्वाच्छः, तस्य <<बहुलं छन्दसि>> [[7.4.78]]  इति श्लुः, `श्लौ`  [[6.1.10]]  इति द्विर्वचनम्। लघूपधगुणः। यद्यभ्यस्तस्याचि पिति सार्वधातुके गुणप्रतिषेध इध्यते, पस्पशाते, चकाशीति, वावशीदित्यत्रोपधाह्यसवत्वमिष्यते, तन्न प्राप्नोति; तस्मादभ्यस्तानामुपधाह्रस्वत्वमेव वक्तव्यम्, न गुणप्रतिषेधः; ह्रस्वत्वे हि नेनिजानीत्येवमादि सिध्यति; पश्पशाते इत्यादि च? इति यश्चोदयेत्, तं प्रत्याह - `पस्पशाते` इत्यादि। हि नेनिजानीत्येवमादि सिध्यति; पस्पशाते इत्यादि च? इति यश्चोदयेत्, तं प्रत्याह - `पस्पशाते` इत्यादि। `स्पशिरिति [`स्पाशिरिति` - प्रांउ।पाठः] गणपरिपठितो धात्वन्तरमस्त्येव, तस्माद्यङ्, तस्य <<यङोऽचि च>> [[2.4.74]]  इति लुक्, द्विर्वचनम्, <<शर्पूर्वाः खयः>> [[7.4.61]]  इति खयः शेषः; अभ्यासस्य ह्रस्वत्वे कृते <<दीर्घोऽकितः>> [[7.4.83]]  इति दीर्घः, <<व्यत्ययो बहुलम्>> [[3.1.85]]  इति वर्णव्यत्ययेनोपधाया अभ्यासस्य च ह्रस्वः, लेट्, व्यत्ययेनैवात्मनेपदम्, आट्। `चाकशीति` इति। `काशृ दीप्तौ` (धातुपाठः-1162), <<कुहोश्चुः>> [[7.4.62]]  इत्यभ्यासस्य चुत्वम्, तिप्, `यङो वा`  [[7.3.94]]  इतीट्। `वावशीति` इति। `वाशृ शब्दे` (धातुपाठः-1163), शेषं यथायोगं पूर्ववत्। `पस्पशाते इत्यत्राभ्यासह्रस्वत्वं च` इति। चकारादुपधाह्रस्वत्वञ्च। इतरत्र तूपधाह्रस्वत्वमेव, नाभ्यासस्य ह्रस्वत्वम्। `प्रकृत्यन्तराणां वा` इति। `स्पश बाधनस्पर्शनयोः` (धातुपाठः-887), `कश गनिशासनयोः` (धातुपाठः-1024), `वश कान्तौ` (धा।प।1080) - एतानि प्रकृत्यन्तराणि ह्रस्वोपधानि सन्तीति, अत एषामेवैतानि रूपाणि। तस्माद्यथान्यासमेवास्तु॥