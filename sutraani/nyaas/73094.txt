`लालपीति` इत्यादि। लपिवदिरौतिभ्यो यङ्; पूर्वयोः <<दीर्घोऽकितः>> [[7.4.83]]  इत्यभ्यासस्य दीर्घः, रौतेस्तु <<गुणो यङ्लुकोः>> [[7.4.82]]  इति गुणः, <<यङोऽचि च>> [[2.4.74]]  इति यङो लुक्। `वर्वर्त्ति, चर्कत्ति` इति। वृञ्कृञोर्यङ्लुकि `ऋतश्च`  [[7.2.92]]  इत्यभ्यासस्य रुगागमः। किं पुनः कारणं यङ्लुक्येवोदाह्यियते, न यङन्ते? इत्याह - `हलादेः` इत्यादि। यङन्ते हि ङित्त्वादात्मनेपदम्, न चात्मनेपदं हलादि पिदस्ति। हलादेः पितः परस्य सार्वधातुकस्याभावान्नेह यङन्तस्योदाहरणम्, किं तर्हि? यङ्लुगन्तस्य। तत्र हि हलादि पित्? सार्वधातुकं सम्भवति, यङ्लुगन्तस्यादादौ `चर्करीतञ्च परस्मैभावम्` इति पाठे सति परस्मैपदित्वात्, तेन यङ्लृक्येवोदाह्यियते। चर्करीतमिति यङ्लुगन्तसय पूर्वाचारयसंज्ञा॥