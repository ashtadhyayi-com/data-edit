`रुदः` इति सुब्व्यत्ययेन बहुवचनस्यैकवचनम। एतचच `पञ्चभ्यः` इति बहुवचनाद्विज्ञायते। <<रुदादिभ्यः सार्वधातुके>> [[7.2.76]]  इतीटि प्राप्ते तदपवाद ईडागमो विधीयते। `रुदिर्? अश्रुविमोचने` (धा।प।1067), `ञिष्वप्? शये` (धातुपाठः-1068), `आस प्राणने` (धातुपाठः-1069), `अन च` (धातुपाठः-1070), जक्ष भक्षहसनयोः` (धातुपाठः-1071)-इत्येते रुदादय आदादिकाः। `अरोदीत्` इति। लङ्। `प्राणीत्` इति। `अनितेः`  [[8.4.19]]  इति णत्वम्। `अजागर्भवान्` इति। `अजागर्भवान्` इति। जागर्त्तिः पञ्चभ्यः परेणायं पठते। गुणे रपरत्वे च कृते हल्ङ्यादिलोपः  [[6.1.66]] ॥