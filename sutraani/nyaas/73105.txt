`आङिति पूर्वाचार्यनिर्देशेन` इत्यादि। आचार्या हि पूर्व आङिति तृतीयैकवचननिर्देशं कुर्वन्ति स्म। तस्मात्? तदीयेनाङिति निर्देशेन तृतीयैकवचनं गृह्रते। `खट्वया` इति टाबन्तस्योदाहरणम्। `बहुराजया` इति। जावन्तस्योदाहरणम्। `डाबुभाभ्यामन्यतरस्याम्`  [[4.1.13]]  इति डाप्। `कारीषगन्ध्यया` इति। चाबन्तस्य। करीषस्येव गन्धोऽस्य <<उपमानाच्च>> [[5.4.137]]  इतीत् - करीषगन्धिः, <<तस्यापत्यम्>> [[4.1.92]]  इत्यण्, तस्य `अणिञोरनार्षयोः`  [[4.1.78]]  इत्यादिना व्यङ्, तदन्तात्? `यङश्चाप्`  [[4.1.74]]  इति चाप्। `कीलालपा` इति। कीलालं पिबतीति `अतो मनिन्क्वनिब्वनिपश्च`  [[3.2.74]]  इति विच्, तदन्तात्? तृतीयैकवचनम्, <<आतो धातोः>> [[6.4.140]]  इत्यकारलोपः।अथेह कस्मान्न भवति - खट्वामतिक्रान्तेनातिखट्वेनेति, उपसर्जनह्रस्वत्वे कृते स्थानिवद्भावात्? तस्य प्राप्नोति? इत्याह - `ङ्याब्ग्रहणम्` इत्यादि। केचिदाहुः - ङ्याब्ग्रहणे दीर्घग्रहणमित्येतद्वचनं कर्तव्यम्, तेन ह्रस्वत्वे कृते न भवति अपरे त्वाहुः - <<हल्ङ्याब्भ्यो दीर्घात् सुतिस्यपृक्तं हल्>> [[6.1.68]]  इति योगविभागः कर्तव्यः, यावच्छास्त्रे ङ्यापोः कार्य तत्? सर्वं दीर्घयोर्यथा स्या ह्रस्वयोर्मा भूदिति; ततः `सुतिस्यपृक्तम्?  [[6.1.66]]  इति द्वितीयो योगः, तत्र `हल्ङ्याग्भ्यः` इत्यनुवर्तत इति। चकारः `ओप्ति च`  [[7.3.104]]  इत्यनुकर्षणार्थः॥