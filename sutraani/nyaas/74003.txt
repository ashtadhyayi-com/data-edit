भ्राजिरयं भ्वादावनुदात्तेत्? पठते, आत्मनेपदी ऋकारानुबन्धः फणादिषु `टुभ्राजु टुभ्रासु दीप्तौ` (धातुपाठः-823,824) इति पठते, फणादिभ्यः पुरस्ताच्च `एजृभ्रेजृ भ्राजृ दीप्तौ` (धातुपाठः-179,180,181) इति। तन्त्रान्तर्गचकार्यार्थः फणादिष्ववश्यमेवास्य पाठोऽङ्गीकर्तव्य इति तेनैव शबादेरपि गणकार्यस्य सिद्धत्वात्। अन्यत्रास्य पाठोऽनार्ष एव लक्ष्यते। `भासृ दीप्तौ` (धातुपाठः-624), `भा, व्यक्तायां वाचि` (धातुपाठः-612) `दीपी दीप्तौ` (धातुपाठः-150), `जीव प्राणधारणे` (धातुपाठः-562) `मील श्मील स्मील क्ष्मील निमेषणे` (धातुपाठः-517,518,519,520), `पीड अवगाहने` (धातुपाठः-1544) - एषां नित्ये ह्रस्वत्वे प्राप्ते विभाषेयमारभ्यते। `अबिभ्रजत्` इति। यधा ह्रस्वत्वम्, तदा पूर्ववत्सन्वद्बावेनेत्त्वम्। `अबीभवत्` इति। पूर्ववद्दीर्घः।अथ भ्राजभासयोॠदित्करणं किमर्थम्, यावता तयोर्हि ऋदित्करमस्यैतत्? प्रयोजनम् - ऋदित्त्वात्? पूर्वसूत्रेण ह्रस्वप्रतिषेधो यथा स्यादिति। यदि विभाषया च तयोह्र्यस्वत्वं विधीयते तदा ऋदित्करणमस्य वैयव्र्यमेव? इत्यत आह - `भ्राजभासोः` इत्यादि। `अपाणिनीयम्` इति। पाणिनेरिदं पाणिनीयम्, न पाणिनीयमपाणिनौयमिति; तेनानभ्युपगमात्; न तु तेनाकृतत्वात्। अन्यथा हि `बाधृ विलोडने` (धातुपाठः-5) - इत्येवमादीनामपि ऋदित्करणमपाणिनीयं स्यात्। प्रतिपादितं हि पूर्वम्? (4.1.106 तमसूत्रे) - गणकारः पाणिनिर्न भवतीति। तथा च - अन्यो गणकारः अन्यश्च सूत्रकारः॥