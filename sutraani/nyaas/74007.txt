अत्र ऋकारः स्थानित्वेनोपात्तः, तस्य चान्तरङ्गत्वादिररार एव प्राप्नुवन्ति, न हि बहिरङ्गो ह्रस्वः, तस्मात्? तेषामपवादौ विज्ञायत इत्यत आह - `इररारामपवादः` इति। `उपघायाश्च`  [[7.1.101]]  इतीकारः, `पुगन्तलघूपघस्य`  [[7.3.86]]  इति गुणोऽकारः, `मृजेर्बृद्धिः`  [[7.2.114]]  इत्याकारः - इत्येते च ऋकारस्य स्थाने `उरण्रपरः`  [[1.1.50]]  इति रपरा भवन्तो यताक्रममिररारो भवन्ति, तेषामपवादः। `अचीकृतत्` इति। `कृत संशब्देने` (धातुपाठः-1653), चुरादिः, णिच्। `अवीवृतत्` इति। `वृतु वर्तने` (धातुपाठः-758) `अमीमृजत्` इति। `मृजू शुद्धौ` (धातुपाठः-1066) हेतुमण्णिच्। ननु चान्तरङ्गत्वादिररार्भिरेव भवितव्यम्, अन्तरङ्गत्वं तु पुनस्तेषां ण्ज्मात्राश्रयत्वात्। ऋकारस्तु चङ्परं णिचमाश्रित्य भवतीति बहिरङ्गः। तत्कथं तेनेररारो बाध्यन्ते? इत्यत आह - `वचनसामर्थ्यात्` इत्यादि। यद्यन्तरङ्गत्वादिररारः स्युः, वचनस्य तदा वैयथ्र्य स्यात्; अनवकाशत्वात्। तस्मादन्तरङ्गा अपि ते बाध्यन्ते। `तपरकरणम्` इत्यादि। असति हि तपरकरणे यत्र दीर्घः स्थानी, तत्रान्तरतम्याद्दीर्घः प्रसज्येत तस्मा द्दीर्घेऽपि स्थानिनि ह्रस्व एव यथा स्यादित्येवमर्थं तपरकरणम्। ननु `भाष्यमानोऽण्? सवर्णान्न ग्रृह्णाति` (व्या।प।35) इति दीर्घस्यापि स्थानिनो ह्रस्व एव भविष्यति, न दीर्घः? इत्यत आह - `न चायं भाव्यमानः` इत्यादि। किं कारणम्? इत्यत आह - `आदेशान्तरनिवृत्त्यर्थम्` इति। इति। आदेशान्तरमिररारादि; तस्य निवृत्त्यर्थमीकारस्यास्मीयरूपेणैवाभ्यनुज्ञायते, न त्वपूर्व एव ऋकारो विधीयते, तत्कुतोऽस्य भाव्यमानता!॥