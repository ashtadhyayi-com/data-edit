<<क्ङिति च>> [[1.1.5]]  इति प्रतिषेधे प्राप्तेऽयं गुणो विधीयते। `अकरत्` इति। कृञो लुड्, च्लिः, `तिप्, <<कृमृदृरुहिभ्यश्छन्दसि>> [[3.1.59]]  इति च्लेरङ। `असरत्` इति। `सृ गतौ` (धातुपाठः-935)। `आरत्` इति। `ऋ गतिप्रापणयोः` (धातुपाठः-936), `सर्त्तिशास्त्यर्त्तिभ्यश्च`  [[3.1.56]]  इति च्लेरङ्, अर्तेरजादित्वादाटि कृते `आटश्च`  [[6.1.87]]  इति वृद्धिः। `अदर्शत्` इत <<इरितो वा>> [[3.1.57]]  इत्यङ्। अथ गुणग्रहणं किमर्थम्। अकार एव नोच्येत? नैवं शक्यम्; अकार इत्युच्यमाने दुशेरन्त्यस्य स्यात्। गुणग्रहणे तु सति संज्ञाविधाने नियम इतीक एव स्थाने भवति॥