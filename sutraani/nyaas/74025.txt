`भृशायते` इति। <<भृशादिभ्यो भुव्यच्वेर्लोपश्च हलः>> [[3.1.12]]  इति क्यङ्। `सुखायते` इति। `सुखादिभ्यः कर्त्तृवेदनायाम्`  [[3.1.18]]  इति क्ङ्। `चीयते` इति। कर्मणि लकारः, <<सार्वधातुके यक्>> [[3.1.67]] । `चेचीयते` इति। <<गुणो यङ्लुकोः>> [[7.4.82]]  इत्यभ्यासस्य गुणः। `तोष्टूयते` इति। `ष्टुञ्? स्तुतौ` (धातुपाठः-1043), <<शर्पूर्वाः खयः>> [[7.4.61]]  इति खयः शेषः। `चीयात्, स्तूयात्` इति। आशिषि लिङ्। `प्रकृत्य` इति। पूर्ववल्ल्यप्। स च <<कृदतिङ्>> [[3.1.93]]  इति कृत्संज्ञकः। ननु च दीर्घश्रुत्याऽजित्येतस्मिन्नुपस्थिते तेनाङ्गं विशिष्यते तत्र विशेषणेन च तदन्तविधिरित्यजन्तस्याङ्गस्य दीर्घत्वेन भवितव्यमिति, इह <<ह्रस्वस्य पिति कृति तुक्>> [[6.1.71]]  तुकि कृतेऽजन्तता नास्ति, ततश्चानजन्ततत्वादेव दीर्घत्वेन भवितव्यमिति, इह <<ह्रस्वस्य पिति कृति तुक्>> [[6.1.71]]  तुकि कृतेऽजन्तता नास्ति, ततश्चानजन्तत्वादेव दीर्घत्वं न भविष्यति, किमेतन्निवृत्त्यर्थेनाकृद्ग्रहणेन? इत्यत आह - `परत्वात्` इत्यादि। तुकोऽवकाशः - अग्निचिदिति, दीर्घस्यावकाशः - चीयत इति; प्रकृत्य, प्रह्मतय - इत्यत्रोभयप्राप्तौ सति, असत्यकृद्ग्रहणे परत्वाद्दीर्घत्वेन तुग्बाध्येत। तस्मादकृद्ग्रहणं कर्तव्यम्। `चिनुयात्` इति। विध्यादिलिङ्, स च `तिङशित्सार्वधातुकम्`  [[3.4.113]]  इति सार्वधातुकसंज्ञकः। `उरुया, धृष्णुया` इति। उरु धुष्णुशब्दयोस्तृतीयैकवचने `सुपां सुलुक्`  [[7.1.39]]  इत्यादिना याभावः॥