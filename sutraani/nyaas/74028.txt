अत्रापि यिग्रहणम्, अकृत्सार्वधातुकं चानुवर्तते। तत्र सम्भवव्यभिचाराल्लिङ एव विशेषणाम्? न शयकोः। `आद्रियते, आध्रियते` इति। `दृङ्? आदरे` (धातुपाठः-1411), `धृङ्? अवस्थाने` (धातुपाठः-1412) आङ्पूर्वः, तुदादित्वाच्छः। `क्रियात्` इति। `आशिषि लिङ्`  [[3.3.173]] । `बिभृयात्` इति। अत्र बिध्यादिलिङ्, जुहोत्यादित्वात्? श्लुः, `श्लौ`  [[6.1.10]]  इति द्विर्वचनम्, `भृञामित्`  [[7.4.76]]  इतीत्त्वमभ्यासस्य। `कृपीष्ट` इति। `आशिषि लिङ्`  [[3.3.173]] । `उश्च`  [[1.2.12]]  इति कित्त्वाद्गुणाभावः॥