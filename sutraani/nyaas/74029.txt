`ऋ गतिप्रापणयोः` (धातुपाठः-936), `ऋ सृ गतौ` (धातुपाठः-1098,1099) - इत्येतयोर्भोवादिकजौहोत्यादिकयोग्र्रहणम्। `छन्दोवत्? सूत्राणि भवन्ति` (म।भा।) इत्यतः <<बहुलं छन्दसि>> [[7.4.78]]  इति शयो लुकं कृत्वाऽर्त्तिति निर्देशः कृतः; अन्यथा हि यद्युच्छतीति निर्देशः क्रियेत, एवं सति जौहोत्यादिकस्य ग्रहणं न स्यात्। अथापीयर्त्तिनिर्देशः क्रियते, एवमपि भौवादिकस्य ग्रहणं न स्यात्। `ऋ` इत्येतन्निर्देशस्तु न कृतः, वैचित्र्यार्थः। पूर्वेण रिङः प्राप्तस्यायमपवादः। `श इत्यसम्भवान्निवृत्तम्` इति। असम्भवस्त्वर्त्तिसंयोगाद्योरशविकरणत्वात्। `अर्यते` इति। यक्। `अर्यात्` इति। आशिषि लिङ्। अथ संस्क्रियते, संस्क्रियादित्यत्र कस्मान्न भवति, भवति हि करोतिरपि सुटि कृते संयोगाद्यङ्गम्? इत्यत आह - `इहेत्यादि। बहिरङ्गत्वं तु सुटो द्विपदाश्रयत्वात्। गुणस्य पुनरन्तरङ्गत्वमेकपदाश्रयत्वात्। `असिद्धं बहिरङ्गमन्तरङ्गे` (व्या।प।42) इति सुटोऽसिद्धत्वात्? संयोगादित्वमङ्गस्य नास्ति। अथापि कथञ्चित्? सुटसिद्धत्वं स्यात्, एवमप्यभक्तत्वात्? सुटः संयोगादित्वं नास्ति, अतो गुणो न प्रवर्तते। अङ्गाधिकारादङ्गावयवः संयोगो गृह्रते। न ह्यत्राभक्तत्वे सुटोऽङ्गावयवः संयोग उपपद्यते। `इयृयात्` इति। `ऋ गतौ` (धातुपाठः-1098), विध्यादिलिङ्। जुहोत्यादित्वाच्छपः श्लुः, `श्लौ`  [[6.1.10]]  इति द्विर्वचनम्, `अर्त्तिपिपर्त्त्योश्च`  [[7.4.77]]  इत्यभ्यासस्येत्त्वम्, <<अभ्यासस्यासवर्णे>> [[6.4.78]]  तीयङ्, `लिङः सलौपोऽनन्त्यस्य`  [[7.2.79]]  इति सलोपः। `अर्त्तिसंयोगाद्योरत्` इति कर्तव्ये गुण ग्रहणं वैचित्र्यार्थम्॥