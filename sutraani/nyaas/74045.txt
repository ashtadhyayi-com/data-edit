चकारेण छन्दसीत्यनुकृष्यते। `इडागमो वा` इति। यदेडागमस्तदा <<आतो लोप इटि च>> [[6.4.64]]  इत्याकारलोपः। `सुधितम्` इति, <<कुगतिप्रादयः>> [[2.2.18]]  इति समासः। `वसुधितम्` इति। विशेषणसमासः। पूर्ववदाकारलोपः। `नेमधितम्` इति। `सामि`  [[2.1.26]]  इति द्वितीयासमासः। सामीति तत्रार्थग्रहणमित्युक्तम्। नेमशब्दश्चायं सामिशब्दपर्यायः। `धिष्व` इति। `थासः से`  [[3.4.80]] , <<सवाभ्यां वामौ>> [[3.4.91]]  इति वकारः। `द्विर्वचनाभावः` इति। `श्लौ`  [[6.4.112]]  इत्यकारलोपः; घकारस्य `खरि च`  [[8.4.54]]  इति चर्त्वम् - तकारः, <<दधस्तथोश्च>> [[8.2.38]]  इत्यभ्यासस्य भष्भावेन धकारः। `धिषीय` इति। आशिषि लिङ्, `इटोऽत्`  [[3.4.106]]  इत्यत्त्वम्॥