स्वरितत्वाल्लोपोऽनुवर्तते, न त्वनन्तरो हकारः, तस्यास्वरितत्वाप्रतिज्ञानात्। यकारे त्विकार उच्चारणार्थः। यिश्च इवुर्णश्च तौ योवर्णौ तयोः परतः `दीधीङ्? दीप्तिदेवनयोः` (धातुपाठः-1076) `वेवीङ्? वेतिनां तुल्ये` (धातुपाठः-1077) - इत्यनयोर्लोपो भवति, स च <<अलोऽन्त्यस्य>> [[1.1.52]]  इत्यन्त्यस्य। यकारादौ श्रवणे प्राप्त इवर्णादौ `एरनेकाचः`  [[6.4.82]]  इति यणादेशे प्राप्ते लोपवचनमिदम्। `आदीध्य, आवेव्य` इति। ल्यप्। `आदीध्यत, आवेवित` इति। <<भावकर्मणोः>> [[1.3.13]]  इत्यात्मनेपदम्, <<सार्वधातुके यक्>> [[3.1.67]] । `आदीधित, आवेवित` इति। <<भावकर्मणोः>> [[1.3.13]]  इत्यात्मनेपदम्, <<सार्वधातुके यक्>> [[3.1.67]] । `आदीधित, आवेवित` इति। तृच्। `आदीध्यनमादेव्यनम्` इति। ल्युट्, `दौधीवेवीटाम्`  [[1.1.6]]  इति गुणनिषेधाद्यणादेशः। अत्र यद्यपि निमित्त्योः कार्यिणोः समानत्वम्, तथापि यथासंख्यं न भवति; अस्वरतत्वात्। वर्णग्रहणमिवर्णे श्रूयमाणे यथा स्यात्, इह मा भूत् - आदीधयतेः, आवेवयतेर्णिजन्ताण्णवुल्, आदीध्यकः, आदेव्यकः। अत्र हि नित्यत्वाण्णिलोपे कृते प्रत्ययलोपलक्षणन  [[1.1.61]]  प्राप्नोति, अतो वर्णग्रहणान्न भवति॥