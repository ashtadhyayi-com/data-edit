`मोक्षते` इति। `मुच्लू मोक्षणे` (धातुपाठः-1430)। <<चोः कुः>> [[8.2.30]]  इति कुत्वम्; `इण्कोः`  [[8.3.57]]  इति षत्वम्, `कर्मवत्कर्मणा`  [[3.1.87]]  इत्यदिना कर्मवदतिदेशादात्मनेपदम्। `स्वयमेव` इति वचनं कर्मकर्त्तृत्वप्रदर्शनार्थम्। वत्सं मोक्तुमिच्छति, स मोक्तुमिष्यमाणो मुक्तिक्रियां प्रत्यानुकूल्यं यदा प्रतिपद्यते तदा स्वतन्त्रत्वादस्मिन्? कर्मणि कर्त्तृत्वेन विवक्षिते मुचिरकर्मको भवति। अथ गुणग्रहणं किमर्थम्, नोदित्येवोच्येत? नमु चैदं सत्योकारश्चकारस्य स्थाने <<अलोऽन्त्यस्य>> [[1.1.52]]  प्राप्नोति, गुणग्रहणादिक एव भवति, संज्ञाविधाने नियमात्? नैतदस्ति; अच इत्यनुवर्तते। तेनान्त्यस्य न भविष्यति। एवं तह्र्रेतज्ज्ञापयति - अचेति निवृत्तमिति। तेन <<अत्र लोपोऽभ्यासस्य>> [[7.4.58]]  इत्यत्रातोऽभ्यासस्य लोपो न भवति। सति त्वजधिकारे, मा भूत्? तस्यानुवृत्तिरपार्थिकेत्यच एव लोपः स्यात्॥