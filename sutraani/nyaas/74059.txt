`डुढौकिषते, तुत्रौकिषते` इति। ढौकृ, त्रौकृ - इत्येताभ्यामनुदात्तेत्त्वादात्मनेपदिभ्यां सन्, `पूर्ववत्सनः`  [[1.3.62]]  इत्यात्मनेपदम्। `अडुढौकत्, अतुत्रौकत्` इति। आभ्यामेव ण्यन्ताभ्यां लुङ्, पूर्ववच्चङादिकार्यम्। `डुढौके, तुत्रौके` इति। लिट, एकवचनम्, तस्यैश्। `अभ्यासस्यानचि` इत्यादि। अभ्यासस्य यत्? कार्यं विधीयते तदनचिपरे भवतीत्येतदर्थरूपं व्याख्येयमित्यर्थः। तत्रेदं व्याख्यानम् - `वा चरिचलिपतिददोनामच्याक्याभ्यासस्य` (वा।658) इत्यागमविघानसामर्थ्याद्धलादिशेषेण न भवितव्यम्। हलादिशेषे हि सत्यादेशस्यागमस्य च कइआद्विशेषो नास्तीत्यादेशमेव विदध्यात्। एवञ्च - अभ्यासलोपाभावात्? पारिशेध्यादचोऽन्यत्रैव भविष्यति॥