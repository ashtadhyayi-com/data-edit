पूर्वेण शरां सेषे प्राप्ते खयां शेष आरभ्यते। अनादिशेषश्चायमादिशेषं बाधते। न हि शरामवस्थाने खयां शेषशब्दो विशेषणमुपपद्यते। स हि निवृत्त्या विशिष्टमवस्थानमाह - इत्युक्तम्। न चोभयोरवस्थाने निवृत्त्या विशिष्टमवस्थानं भवति। तस्मादादिशेषस्यायमनादिशेषोऽपवादः। `चुश्चोतिषति` इति। `श्चुतिक्र्षरणे` (धातुपाठः-41), सन्, इट्। `तिष्ठासति` इति। `षष्ठा गतिनिवृत्तौ` (धातुपाठः-928)। `पिस्पन्दिषते` इति। `स्पदि किञ्चिच्चलने` (धातुपाठः-14), अनुदात्तेत्, इदित्वान्नुम्, <<पूर्ववत् सनः>> [[1.3.62]]  इत्यात्मनेपदम्। `सस्नौ` इति। `ष्णा शौचे` (धातुपाठः-1052)। पूर्वेवण्णल औत्वम्। `खर्पूर्वाः` इत्यादि। `उचिच्छिवति` इति। `उच्छी विवासे` (धातुपाठः-216), सन्? उछिष्? इति स्थिते द्विर्वचनं प्राप्नोति, तुक्? च; तत्र वर्णाश्रयेणान्तरङ्गत्वात्? तुक्। तस्मान्? कृते, द्विर्वचनं प्राप्नोति, चुत्वञ्च, ततर परत्वात् द्विर्वचने कर्तव्ये चुत्वस्यासिद्धत्वाद्द्विर्वचनं प्राप्नोति छिष्शब्दस्य। तत्र छकारस्य शेषो न प्राप्नोति; अशर्पूर्वत्वात्। न ह्रं तकारः अर्भवति, ततश्च पूर्वेण हलादिशेषे कृते सत्यभासे तकारः श्रूर्यत। अथापीदमस्ति - `पूर्वत्रासिद्धोयमद्विर्वचने` (जै।प।वृ।70) इति चुत्वं पश्चाद्द्विर्वचनं क्रियते, तथापि हलादिशेषेण छकारे निवृत्ते `निमित्तापाये नैमित्तिकस्याप्यपायः` (व्या।प।47) इति चुत्वे निवृत्ते उचिच्छिषतीत्यतर तकार एवाभ्यासे श्रूयेत। तस्मात्? खर्पूर्वाः खय इति वक्तव्यन्। एवं हि सति च्छकारस्य शेषे कृते तकारो निवर्तत इति न भवत्यनिष्टप्रसङ्गः॥