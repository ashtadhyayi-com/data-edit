पूर्वेण प्राप्तस्य चुत्वस्यायं निषेधः। `कोकूयते` इति। `अकृत्सार्वधातुकयोः`  [[7.4.25]]  इति दीर्घः, <<गुणो यङ्लुकोः>> [[7.4.82]]  इत्यभ्यासस्य गुणः। अथ विकरणनिर्देशः किमर्थः, न `कोः` इत्येवोच्येत? इत्यत आह - `कवतेः` इत्यादि। `कुङ्? शब्दे` (धातुपाठः-1401) इति तौदादिकः, `कु शब्दे` (धातुपाठः-1042) इत्यादादिकः, `कुङ्` (धातुपाठः-151) इति मौदादिकः शब्दार्थ एव; तत्र भौवादिकस्य ग्रहणं यथा स्यात्, इतरयोर्मा भूदित्येवमर्थो विकरणनिर्देशः। ननु चानयोर्निवृत्तेरेतत्? फलम् - चोकूयत इत्येतदपि रूपं यथा स्यादिति, एतच्च `कोः` इत्यपि निर्देशे निरनुबन्धकपरिभाषया कौतेरेव निरनुवन्धकस्य ग्रहणे सति सिध्यत्येव, तस्मात्? `कोः` इत्येवं निर्देशः कर्तव्यः? नैतदेवम्; सत्यपि हि शब्दार्थत्वे भिद्यत एवैषामभिधेयम्। तथा हि - कवतिस्तावदव्यक्तशब्दे वर्तते - उष्ट्रः कोकूयत इति; कुवतिरप्यार्तस्वरे वर्तते - चोकूयते बृषल इति, पोडित इत्यर्थः; कौतिस्तु शबदमात्रे। तस्माद्विशिष्यटार्थस्य परिग्रहो यथा स्यादित्येवमर्थो विकरणनिर्देशः कर्तव्यः। ननु लुग्विकरणपरिभाषया कौतेर्न भविष्यतीति, तत्किमर्थं तन्निवृत्तयर्थता विकरणस्योपपद्यते? एवं मन्यते - कुवतिनिवृत्त्यर्थोऽवश्यं विकरणनिर्देशः कर्तव्यः, सोऽन्यार्थः क्रियमाणः कौतेर्निवृत्त्यर्थोऽपि भवति, तेन लुग्विकरणपरिभाषा (व्या।प।50) अत्र कौतेर्निवृत्त्यर्थमाश्रयितव्या न भवति। `चुकुवे` इति। पूर्ववत्? तशब्दस्यैच्? `अचि श्नुधातु`  [[6.4.77]]  इत्यादिनोवङ्॥