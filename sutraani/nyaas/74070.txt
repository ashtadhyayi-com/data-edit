लिटीत्यनुवर्तते। किद्ग्रहणं तु निवृत्तम्। <<अतो गुणे>> [[6.1.97]]  इति पररूपत्वे प्राप्ते दीर्घत्वमारभ्यते। तपरकरणं स्वभावत एव यो ह्रस्वस्तस्य दीर्घो यथा तेनोपदेशे वो दीर्घस्तस्य ह्रस्वत्वे कृतेऽपि दीर्घो न भवति - `आच्छि आयामे` (धातुपाठः-209), आच्छ, आच्छतुः, आच्चुरिति। लिट्, तिपो णल्, तसोऽतुम्, झेरुस्, द्विर्वचने हलादिशेषे `ह्रस्वः`  [[7.4.59]] । किञ्च स्याद्? यद्यत्र दीर्घः स्यात्? `तस्मारुआउड्द्विहलः`  [[7.4.71]]  इति नुट्? स्यात्। `आदेः` इति वचनादिहान्तस्य दीर्घो न भवति - पपाचेत्यादौ॥