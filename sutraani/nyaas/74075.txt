बहुवचननिर्देशादाद्यर्थो गम्यत इत्यत आह - `एवाम्` इत्यादि। `णिजिर्? शौचपोषणयोः` (धातुपाठः-1093), `विजिर्? पृथग्भावे` (धातुपाठः-1094), `विष्लृ व्याप्तौ` (धातुपाठः-1095) - इत्येते णिजादयो जौहोत्यादिकाः। `त्रिग्रहणमुत्तरार्थम्` इति। `भृञामित्`  [[7.4.76]]  इतीत्त्वम्। त्रयाणामेव यथा स्यादधिकानां मा भूदित्येवमर्थं त्रिग्रहणम्। एतदर्थमपि कस्मान्न भवति? इत्यत आह - `एवाम्` इत्यादि। यद्यत्र त्रिग्रहणं क्रियते निजादीनामन्ते बृत्करणं किमर्थम्? एतद्गणकारः प्रष्टव्यः, न सूत्रकारः। `अन्यो हि गणकारोऽन्यश्च सूत्रकारः` इत्युक्तं प्राक्। गणकारेणापि वैचित्र्यार्थं वृत्करणं कृतमिति वेदितव्यम्। विचित्रा हि गणस्य कृतिर्गणकारेण। अथ गुणग्रहणं किमर्थम्, एकार एव नोच्येत? अशक्यमेवेदं वक्तुम्; एवं ह्रुच्यमाने द्वेव्यमपि कश्चिद्विजानीयात् - हलादिशेषापवादोऽयं निजादीनामेकर इति। गुणग्रहणे हि संज्ञाविधाने नियम इतीक एव भवति, हलस्तु हलपादिशेषेण निवृत्तिर्भवति॥