`विविष्टि` इति। `वश कान्तौ` (धातुपाठः-1080), <<बहुलं छन्दसि>> [[7.4.78]]  इति शपः श्लुः, व्रशस्चादिसूत्रेण  [[8.2.36]]  षत्वम्। `विवक्ति` इति। `वच परिभाषणे` (धातुपाठः-1842)। `सिषक्ति` इति। `सच समवये` (धातुपाठः-997), `सच सेचने` (धातुपाठः-163) इति वा। `जिगर्त्ति, जिघर्त्ति` इति। `गृ घृ सेचने` (धातुपाठः-937,938)। सर्वत्र पूर्ववच्छपः श्लुः। `जजनम्, दधनम्` इति। `जन जनने` (धातुपाठः-1105), `धन धान्ये` (धातुपाठः-1104)। लुङ्मिपोऽम्, जुहोत्यादित्वाच्छपः श्लुः; `बहुलं छन्दस्यामाङ्योगेऽपि`  [[6.4.75]]  इत्यङ्निषेधः॥