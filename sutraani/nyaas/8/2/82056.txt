   `समुन्नः, समुत्तः` इति। `अनिदिताम्`  [[6.4.24]]  इति नलोपः। `ह्रीत्यस्य` [`ह्यी` इत्यतस्य -काशिका, पदमञ्जरी च] इति। `ह्री लज्जायाम्` (धातुपाठः-108530 इत्यस्य। `अप्राप्त्रः` इति। केनचिदविधानात्। `इतरेषाम्` इति। तत्र `नुद प्रेरणे` [`णुद प्रेरणे` -धातुपाठः] (धातुपाठः-1426), `उन्दी क्लेदने` (धातुपाठः-1457) -तयोः `रदाभ्याम्`  [[8.2.42]]  इति नित्यं प्राप्सम्। `त्रैङ्? पालने` (धातुपाठः-965), `घ्रा गन्धोपादाने` (धातुपाठः-926) -एतयोः <<ऋतश्च संयोगादेः>> [[7.2.43]]  इत्यादिना। `विद विचारणे` इत्यस्य विदेरिह ग्रहणमिध्यते` इति। कथं पुनरस्य ग्रहणमिष्यते, श्लुविकरणेन ह्यीत्यनेन [`ह्यीणा` -प्रांउ पाठः] साहचार्यात्? नैतदस्ति; शविकरणेन नुदिना साहचर्याल्लाभार्थस्य विदेग्र्रहणप्रसङ्गात्? एवं तह्र्रन्यतरस्यामित्येषा व्यवस्थितविबाषा, तेन विचारणार्थस्यैव भवितव्यम्, नान्यस्य; यस्यैवं भवितव्यं तस्यैव ग्रहणं युक्तमिति स एव गृह्रते। कथं पुनज्र्ञायते -विचारणार्थस्य विदेर्यहणमिष्यते? इत्याह -`एवं हि` इत्यादि। इष्यत इति वक्ष्यमाणं प्रत्येकमभिसम्बध्यते। `निष्ठा` इत्यनेन निष्ठान्तमुपलक्षयतिः `वेत्तेः` इत्यादि। `विद ज्ञाने` (धातुपाठः-1064) इत्यस्य `विदितः` इत्येतद्रूपमिष्यते; नित्येट्त्वात्, तस्येटा निष्ठातकारस्य व्यवधाने सति नत्वस्यासम्भवात्। `विद्यतेः` इति। `विद सत्तायाम्` (धातुपाठः-1171) इत्यस्य श्यन्विकरतस्य [नास्ति -कांउपाठे] निष्ठान्तस्य `विन्नः` इत्येतद्रूपमिध्यते; `एकाचः`  [[7.2.10]]  इतीट्प्रतिषेधात्; `रदाभ्याम्`  [[8.2.42]]  इत्यादिना च नित्यं नत्वविधानात्। `विन्तेविन्नश्च वित्तश्च` इति। `विद विचारणे` (धातुपाठः-1450) इत्यस्य निष्ठान्तस्यैतद्रूपद्व्यमिष्यते; पूर्ववदिट्प्रतिषेधात्, अनेन च सूत्रेण  [[8.2.56]]  पक्षे नत्वविधानात्। `भोगिवित्तश्च विन्दतेः` इति। विब्दतेरित्यनेन लाभार्थविदिं दर्शयति। तस्य हि <<शे मुचादीनाम्>> [[7.1.59]]  इति नुमि कृते विन्दतीत्येतद्रूपं भवति। भोगवित्त इति -भोगे वित्तो भोगवित्तः, `सप्तमी`  [[2.1.40]]  इति योगविभागात्? समासः। भोगग्रहणं चोपलक्षणमात्रम्। प्रत्ययोऽयि गृह्रते। `विद्लृ लाभे` (धातुपाठः-1432) इत्यस्य भोगे प्रत्यये चार्थे वित्त इत्येतद्रूपं निष्ठायामिष्यते; `वितो भोगप्रत्यययोः`  [[8.2.58]]  इति नत्वाभावस्य निपातनात्, <<यस्य विभाषा>> [[7.2.15]]  इति निष्ठायामिट्प्रतिषेधाच्च। विन्दतेर्हि क्वसौ <<विभाषा गमहनविदविशाम्>> [[7.2.68]]  इतीङ्विभाषितः; `भोगवित्तश्च विन्दतेः` इति ब्राउवताऽर्थतौ भोगप्रत्ययाभ्यामन्यत्र विन्न इत्येतद्रूपमिष्यत इत्युक्तं भवति॥