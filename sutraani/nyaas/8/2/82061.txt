   `सदेः` इति। `षद्लृ विशरणगत्यवसादनेषु` (धातुपाठः-854) इत्येतस्मात्। `निषत्तः` इति। `सदिरप्रत्तेः`  [[8.3.66]]  इतिषत्वम्। `अनुत्तम्` इति। `उन्दी क्लेदने` (धातुपाठः-1457), `अनिदिताम्`  [[6.4.24]]  इति नलोपः। `प्रतूर्तम्` इति। यदा `ञित्वरा सम्भ्रमे` (धातुपाठः-775) इत्यस्य निपात्यते, तदा `ज्वरत्वर`  [[6.4.20]]  इत्यादिना वकारस्योपथायाश्चोत्वम्। यदा `उर्वी तुर्वी थुर्वी हिंसार्थाः` (धातुपाठः-569,570,571) इत्यस्य, तदा <<राल्लोपः>> [[6.4.21]]  इति रकारलोपः, पूर्ववद्दीर्घः।`सूर्तम्` इति। `सृ गतौ` (धातुपाठः-935) उत्वसन्नियोगे रपरत्वम्, पूर्वद्दीर्घः। `गूर्तम्` इति। `गुरी उद्यमाने` [`गूरी` -प्रांउ।पाठ] (धातुपाठः-1396)।