   वेति निवृत्तम्। `कर्` इति। कृञो लुङः, च्लिः, तस्य <<मन्त्रे घसह्वरणशवृदहाद्वृच्कृगमिजनिभ्यो लेः>> [[2.4.80]]  इत्यादिना लुक्, तिप्, गुणः रपरत्वम्, हल्ङ्यादिना  [[6.1.66]]  तिलोपः, रेफस्य विसर्जनीयः, `बहुलं छन्दस्यामाङ्योगेऽपि`  [[6.4.75]]  इत्यडागमाभावः। `करत्` इति। कृञो लङ, <<कृमृदृरुहिभ्यश्छन्दसि>> [[3.1.59]]  इत्यङ, `ऋदृशोरङि गुणः`  [[7.4.16]]  इति गुणः, पूर्ववदडागमाभावः। अथ वा लटः शत्रादेशः, व्यत्ययेन शप्। `करति` इति। लट्, तिप्, पूर्ववच्छप्। `कृधि` इति। कृञो लोट्, `सेह्र्रपिच्च`  [[3.4.87]]  इति सिपो हिरादेशः, तस्य `श्रुशृणुपृकृवृभ्यश्छन्दसि`  [[6.4.102]]  इति धिभावः, <<बहुलं छन्दसि>> [[7.4.78]]  इति विकरणलुक्। `कृतम्` इति। निष्ठान्तमेतत्। `विआतस्कः` इति। `पञ्चभ्यास्तसिल्`  [[5.3.7]] । `उरुणस्कृधि` इति। पूर्ववन्नसादेशः, णत्वं च। `सदस्कृतम्` इति। सदसि कृतमिति `सप्तमी`  [[2.1.39]]  इति योगविभागात्समासः॥