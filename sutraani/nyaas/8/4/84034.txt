   `पूग्रहणेन पूञ्ग्रहणं द्रष्टव्यम्` इति। `पूड्? पवने` (धातुपाठः-966) इति भ्वादौ यः पठते तस्य ग्रहणं नेष्यते। तेन क्रैयादिकस्य चेष्यते। कथं `पू` इत्युच्यमाने पूञ एव ग्रहणं लभ्यते? <<कृत्यचः>> [[8.4.29]]  इति `कृति` इति योगविभागात्। `योपविभागादिष्टसिद्धिः` (व्या।प्र।87) इति पूङ एव योगविभागेन णत्वं भवतीति। एवं योगविभागेन पूङः परस्य कृत्स्थस्य नकारस्य णत्वेऽसाधिते पारिशेष्यात्? पूञ एव ग्रहणं विज्ञायते। `ण्यन्तानां च` इत्यादि। ण्यन्तानां ग्रहँ शब्दान्तरत्वान्न प्राप्नोति। तस्मादुपसंख्यानं कर्तव्यमेवेति। तस्य प्रतिपादन मित्यर्थः। तत्रेदं प्रतिपादनम् -नेति योगविभागः कर्तव्यः, तेन ण्यन्तानामपि न भविष्यतीति। न चवं सति भादीनां ग्रहणमनर्थकं स्यात्; पूर्वयोगस्यासर्वविषयत्वज्ञापनात्। एवं ह्रतिप्रसङ्गः परिह्मतो भवति॥