यथायथमुदात्तादिषु प्राप्तेष्विदमारभ्यते। `पचति गोत्रम्` इति। यः स्वपुरुषकारेण जोविकां कल्पयितु मशक्तो गोत्रखकककक्यापनेन तां कल्पयति स एवमुच्यते। `पचति` इति। व्यक्तीकरीतीत्यर्थः। `पचि व्यक्तीकरणं` (धातुपाठः-174) `पचतिपचति गोत्रम्` इति। नित्येऽर्थे द्विर्वचनम्। यस्त्वाभीक्षण्येन गोत्रं ख्यापयति स एव मुच्यते। `वाच्यादेशाभावश्च` इति। `ब्राउवो वचिः`  [[2.4.53]]  इति वच्यादेशः प्राप्नोति, तस्याभावो निपातनादव। `विचक्षण` इति। अत्रापि `चक्षिङः ख्याञ`  [[2.4.54]]  इति प्राप्तस्य ख्याञादेशस्याभावो निपानादेव वेदितव्यः। `नामेत्येतदवा निहन्यते` इति। विभाषाग्रहणस्यानुवृत्तेः। न च तदनुवृत्तावतिप्रसङ्गो भवति; व्यवस्थित विभाषाविज्ञानात्। `पक्षे आद्युदात्तमेव भवति` इति। `नब्विषयस्यानिसन्तस्य` (फि।सू।2।26) इति नामशब्दस्याद्युदात्तत्वात्। `कुत्सितं गोत्रम्` इति। `गुङ्? अव्यक्ते शब्दे` (धातुपाठः-949) इत्यस्मादौणादिके ष्ट्रनि विहिते गोत्रमिति भवति। तस्मान्नित्स्वरेण गोत्रशब्दोऽत्राद्युद्त्तः। `पचति पापम्` इति। पापश्ब्दः कुत्सने वर्तते, सिङन्ताच्च परो भवति, न तु गोत्रादिरिति न निहन्यते। इह कुत्सनाभिक्ष्ण्यग्रहणे, एतदनुदात्तविशेषणं वा स्यात् -तिङः पराणि गोत्रादीन्यनुदात्तानि भवन्ति कुत्सनाभीक्ष्ण्ययोरिति, उत गोत्रादीनां पाठविशेषणं वा स्यात् -एतयोरर्थयोर्गोत्रादीनि भवन्ति, तानि च तिङः पराण्यनुदात्तानि भवन्तीति? अनयोरर्थयोर्गोत्रादिव्यपदेशमासादयन्तीति योऽसौ तेषां प्रातिपदिकेषु विशिष्टानुपूर्वीकः पाठः, स एव तयोरर्थयोवंर्तमानानां भवतीति यावत्। तत्र पूर्वस्मिन्? पक्षे `चनचिदिवगोत्रादितद्धिताम्रेडितेध्वगतेः`  [[8.1.57]]  इत्यत्र <<कुत्सने च सुप्यगोत्रादौ>> [[8.1.69]]  इत्यत्र च कुत्सनाभीक्ष्ण्ययोरपि वर्तमानानं कार्यं प्राप्नोति; विशेषानुपादानात्। इतरस्मस्तु पक्षे न भवत्येष दोषः। यानि हि न कुत्सनाभीक्ष्ण्ययोर्वर्तन्ते तेषां गोत्रादिव्यपदेश एव नास्ति; कुत्सनाभीक्ष्ण्यवृत्तीनामेव गणे पठितत्वात्। एतत्? सर्वं चेतसि कृत्वाऽऽह -`कुत्सनाभीक्ष्ण्यग्रहणं च` इत्यादि। पठत इति पाठः, सन्निवेशविशेषः। सद्विशेषणमेव तद्वेवितव्यम्। तेन किमिष्टं भवतीत्याह -`तेन` इत्यादि। कथं पुनरेकेन यत्नेन गोत्रादीनां पाठश्च शक्यो विशेषयितुमनुदात्तत्वञ्चैषां विधातुम्? एवं मन्यते -योगविभागः कर्तव्यः, तिङः पराणि गोत्रादीन्यनुदात्तानि भवन्ति; ततः `कुत्सनाभीक्ष्ण्ययोः`, गोत्रादीनीत्येव। न चात्र द्वितीयेयोगे विधेयमन्यदस्तीति गोत्रादीन्येव कुत्सनाभीक्ष्ण्यग्रहणेन विशिष्यन्ते। अथ वा -उभयथा सूत्रमाचार्येण शिष्याः प्रतिपादिताः, उभयञ्चैतत्? प्रमाणम्, अत उभयं ग्रहीष्यन्तीति। वृत्तिग्रन्थस्तु तिङन्तात्? पदादुत्तराणि गोत्रादीनीत्यादिको वाक्यभेदेनैव नेयः -गोत्रादीनि कुत्सने चामीक्ष्ण्ये च भवन्ति, तान्येव तिङन्तात्? पदादुत्तराण्यनुदात्तानि भवन्तीति। ननु च गोत्रादयः शब्दा गोत्रादावेवानर्थान्तरे वर्तन्ते, ते कथं कुत्सनाभीक्ष्ण्ययोर्वर्तरन्? तमेव स्वार्थं यदा तु कुत्सनाभीक्ष्ण्यविशिष्टमाचक्षते तदा तयोर्वर्तन्त इत्यदोषः॥