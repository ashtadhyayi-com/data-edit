प्रातिलोभ्यम्=प्रातकूल्यम्, अनभिमतकारित्वमित्यर्थः। ततोऽन्यदप्रातिलोभ्यम्नुकूलत्वम्, अभिमतकारित्वमिति यावत्। तस्मिन्? गम्यमानेऽयं प्रतिषेधः। `अङ्ग कुरु, ङ्ग पच` इति। अङ्गशब्दोऽयं निपात इहानुज्ञायां वर्तमानोऽप्रातिलोभ्यं गमयति। करोतेर्लोटि सिप्, `सेह्र्रपिच्च`  [[3.4.87]] , धातोर्गुणे कृते `अत उत्सार्वधातुके`  [[6.4.110]]  इत्युत्त्वम्, `उत्तश्च प्रत्ययात्` (6.4.1-6) इति हेर्लुक्। अत्रोकारः प्रत्ययस्वरेणोदात्तः। `पच` इति। <<अतो हेः>> [[6.4.105]]  इति लुक्। धातुस्वरेणाद्युदात्तमेतत्। प्रत्युदाहरणेऽङ्ग शब्दोऽमर्धे वर्तते। `आनुलभ्ये` इति वक्तव्येऽप्रातिलोम्ये इति वचनं वैचित्र्यार्थम्॥