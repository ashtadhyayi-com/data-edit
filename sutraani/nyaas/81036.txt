किमर्थं पुनरिदमारभ्यते? न `यद्वृत्तान्नित्यम्`  [[8.1.66]]  इत्येव सिद्धमिति यश्चोदयेत्, तं प्रति -`देवदत्तः पचति यावत्`, `देवदत्तः पचति यथा` -इत्येतदुदाहरणद्वयमुपन्यस्तम्। एषोऽभिप्रायः -यद्वृत्तादिति पञ्चमीनिर्देशात्? <<तस्मादित्युत्तरस्य>> [[1.1.67]]  इति यत्रैव यावद्यथाभ्यां परं तिङन्तं तत्रैव प्रतिषेधः स्यात्। यत्र तु ताभ्यां पूर्वं तत्र न स्यात्। इह तु तृतीयनिर्देशात्? तत्रापि भवतीति॥