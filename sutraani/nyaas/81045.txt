किंशब्दस्य प्रकृतत्वात्? तस्यैव लोपो विज्ञायते, इत्याह -किमो लोपे इति। किंशब्दस्य शास्त्रे न क्वचिल्लोपो विहितः, इत्यतः पृच्छति -`क्व चास्य लोपः` इति। अदर्शनमात्रस्य `लोपः`  [[1.1.59]]  इति संज्ञा कृता न तु शास्त्रकृतस्यैवादर्शनस्येत्यभिप्रायेणाह -`यत्र` इत्यादि। `गम्यते चार्थः` इति। कुतश्चिदर्थप्रकरणादेः। `न च प्रयुज्यते` इति। गम्यमानार्थत्वात्। `देवदत्तः पचत्याहोस्वित्? पठति` इति। अत्रायमाहोस्विच्छब्दः पक्षान्तरे वर्तते। पक्षान्तरोपन्यसनं किमर्थम्? प्रश्नं न व्यभिचरतौति। अत्राप्रयुज्यमानस्यापि तस्यार्थो गम्यते। पञतिशब्दोऽयं पक्षे पचतिशब्देन तुल्यस्वरः॥