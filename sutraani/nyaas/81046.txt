`एहिमन्य इत्यनेन` इति। समुदायस्यैकत्वात्? तदपेक्षयैकवचनम्, अन्यथा हि द्वे एते आख्याते इति द्वित्वाद्द्विवचनं स्यात्। `प्रहासः` इति। प्रकृष्टो हासः; परिहास इत्यर्थः। `एहि मन्य ओदनं भोक्ष्यसे` इति। <<प्रहासे च मन्योपपदे मन्यतेरुत्तम एकवच्च>> [[1.4.106]]  इति पुरुषव्यत्ययः। भुजेरस्मद्युपपदे मध्यमः, मन्यतेर्युष्मद्युपपदे उत्तमः। `एवम एहि मन्ये रथेन यास्यसि` इत्यत्रापि पुरुषव्यत्ययो वेदितव्यः। द्वे अपि चैते लृङन्ते स्यप्रत्ययस्वरेण मध्योदात्ते। `प्रहास इति किम्? एहि मन्यस ओदनं भोक्ष्ये` इति। अत्र मन्यतेः <<युष्मद्युपपदे समानाधिकरणे स्थानिन्यपि मध्यमः>> [[1.4.105]]  इत्यादिना मध्यमः। भुजेस्तु <<अस्मद्युत्तमः>> [[1.4.107]]  इत्युत्तमः। सुष्ठु मन्यसे, साधु मन्यसे` इति। अनेन यथाभूतं दर्शयत्? प्रहासाभावं दर्शयति।ननु च `गत्यर्थलोटा लृट्`  [[8.1.51]]  इत्यादिनैव सिद्धम्, तत्? किमर्थोऽयमारम्भः? इत्यत आह -`गत्यर्थलोटा` इत्यादि। `एहिमन्येयुक्ते` इत्यादिना नियमार्थतामस्य व्यक्तीकरोति। कथं पुनरेहिमन्य इत्येनेन योगेन नियमः क्रियमाणः `एहि मन्यसे ओदनं भोक्ष्ये` इत्यत्र निवृत्ति करोति, न ह्रतर पहीत्यनेव लृडन्तं युक्तम्, किं तर्हि? एहि मन्यस इत्यनेन? इत्यत आह -`एहि मन्य इत्युत्त्मोपादानमतन्त्रम्` इति। अतन्त्रत्वं तु तस्योपलक्षणार्थत्वात्। ननु च `मन्यतेरुत्तमः`  [[1.4.105]]  इति वचनाद्युष्मद्युपपदे मन्यतेरुत्तमेनैव भवितव्यम्, एवञ्च `एहि एव हि मन्यतिरुत्तमः` इति। गतार्थम्॥