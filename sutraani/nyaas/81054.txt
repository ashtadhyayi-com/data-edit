चकारः `विभाषितं सोपसर्गमनुत्तममु`  [[8.1.53]]  इत्यस्यानुकर्षणार्थः। `कुरु` इति। करोतेर्गुणे कृते `अत डत्सार्वधातुके  [[6.4.110]]  इत्युत्त्वम्, `उतश्च प्रत्ययात्`  [[6.4.106]]  इत्यादिना हेर्लुक्। प्रत्ययस्वरेणान्तोदात्तमेतत्।`हन्त प्रभुञ्जावहै` [`प्रभुनजावहै` -प्रांउ।पाठः] इति। भुजेर्लोट्, वहिः, टेरेत्त्वम्, <<आडुत्तमस्य पिच्च>> [[3.4.92]] , श्नम्। अत्रापि `निपातैर्यद्यदि`  [[8.1.30]]  इत्यादिना निघातप्रतिषेधः। अदुपदेशाल्लसार्वधातुकस्यानुदात्तत्वे  [[6.1.180]]  कृते विकरणस्वरेण मध्योदात्तमेतत्॥