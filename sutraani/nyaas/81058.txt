द्विविधाश्चादयः -गणपरिपठिताश्च, यावङ्गीकृत्यैतदुक्तम् -`चादयोऽसत्त्वे  [[1.4.57]]  इति; सूत्रपठिताश्च -`न चवाहाहैवायुक्ते`  [[8.1.24]]  इति; तत्र प्रत्यासत्तेर्य इह प्रकरणे पठितास्तेषामेव ग्रहणं युक्तम्? इति मत्वाऽऽह -`चादयो न चदाहाहैव` इत्यादि। खादतिशब्दः पचतिशब्देन तुल्यस्वरः। `प्रथमस्यात्र तिङन्तस्य` इत्यादिना द्वितीयमिह गतेरित्यस्य प्रत्युदाहरणमिति दर्शयति। चश्बदो गतेरित्यस्यानुकर्षणार्थः। अन्यच्चास्य प्रयोजनमुक्तमेव॥