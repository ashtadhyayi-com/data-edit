`क्व चास्य लोपः` इति। <<लोपे विभाषा>> [[8.1.45]]  इत्यत्र योऽभिप्राय प्रष्टुरुक्तः स इहापि वेदितव्यः। `यत्रार्थो गम्यते` इत्यादि। अत्रापि यस्तत्राभिप्राय इतरस्याभिहितः स एव द्रष्टव्यः। कः पुनरर्थस्तयोः प्रयुक्तयोरपि गम्यते? इत्याह -`तत्र` इत्यादि। क्य पुनर्दिषये चलोपः? क्व वाहलोपः? इत्याह -`समानकर्त्तृके` इत्यादि। यस्मिन्? व्यापारविशेषे समास एकः कर्ता स समानकर्तकः। `समानकर्त्तृके चलोपः, नानकर्त्तृकेऽहलोपः` इति। नाना कर्ता यस्मिन्? स नानाकर्त्तुकः।`देवदत्त एव ग्रामं गच्छतु, स देवदत्त एवारण्यं गच्छतु` इति। अत्र ग्रामकर्मकमरण्यकर्मकञ्च गमनं यत्? तस्य देवदत्त एव कर्तति तत्? समानकर्तृकम्। चार्थं च दर्शयितुमाह -`ग्रामं च` इत्यादि। अत्र हि देवदत्त एवारण्यं गच्छतु देवदत्त एव ग्रामं गच्छत्विति देवदत्तस्यैव नियोज्यस्य गन्तुग्र्राम एव गन्तव्यतयोपदिश्यते, यज्ञदत्तस्य त्वरण्यमेव केवलम्। तेनासत्यप्यहशब्दस्य प्रयोगे तदर्थो गम्यते -ग्रामं केवलं देवदत्तो गच्छतु, अरण्यं केवलं यज्ञदत्तो गच्छत्विति। `अनवकॢप्तौ` इति। असम्भावनायामित्यर्थः। यो हि देवदत्तस्य भोजनं न क्वचित्सम्भावयति स एव प्रयुङक्ते -देवदत्त तदेव भोक्ष्यसे` इति। पररूपत्वम्॥