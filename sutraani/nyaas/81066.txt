`प्रथमा छन्दसीति च निवृत्तम्` इति। तयोर्विभाषाग्रहणेन सम्बद्धत्वात्। तस्य चेह नित्यग्रहणेन निवर्त्तितत्वात्। अतस्तन्निवत्तौ तत्सम्बद्धयोरपि निवृत्तिर्भवति। वृत्तशब्दोऽयमिहाधिकरणसाधनम् -वर्तते तस्मिन्निति वृत्तम्; वृतेरकर्मकत्वात्? `क्तोऽधिकरणे च`  [[3.4.76]]  इत्यातदिनाऽधिकरणे क्तः। तत्पुनरधिकरणं पदाधिकारात्? पदमेव विज्ञायते, इत्याह -`यत्र पदे यच्छब्दो वर्तते` इत्यादि। यदि यद्वृत्तमित्यधिकरणे क्तः, तर्हि <<अधिकरणवाचिना च>> [[2.2.13]]  इति प्रतिषेधात्? षष्ठीसमासो न प्रवर्तते? अत एव निपातनात्? समास इत्यदोषः। `एतन्नाश्रीयते` इति। यद्येतदाश्रीयेत, `यत्कामास्ते जुहुमः` इत्यादौ न स्यादिति भावः। कथं पुनरत्र परिभाषा शक्या नाश्रयितुम्? वक्तव्यमेवैतत् -इह परिभाषा न भवतीति। `ददाति जुहुमः` इति। अभ्यस्तानामादिः`  [[6.1.183]]  इत्युभयमप्येतदाद्युदात्तम्। `यत्कामाः` इति। यस्मिन्? काम एषामिति बहुव्रीहिः। `यद्रङ्` इति पदम्? यदञ्चतीति `ऋत्विक्`  [[3.2.59]]  इत्यादिना क्विन्, `अनिदिताम्`  [[6.4.24]]  इत्यनुनासिकलोपः, हल्ङ्यादिलोपः, `उगिदचाम्`  [[7.1.70]]  इति तुम्, संयोगान्तलोपः, विष्वग्देवयोः`  [[6.3.91]]  इत्यद्रआदेशः, क्विन्प्रत्ययस्य कुः`  [[8.2.62]] । `वाति` इति। `वा गतिगन्धनयोः` (धातुपाठः-1050), अदादित्वाच्छपो लुक्। धातुस्वरेणाद्युदात्तमेतत्। `पवते` इति। `पूङ पवने` (धातुपाठः-966) एतदपि पूर्ववदाद्युदात्तम्। अत ङित्त्वाल्लसार्वधातुकस्यानुदात्तत्वे कृते धातुस्वर एव भवति। ननु च यद्वृत्तादिति पञ्चमीनिर्देशोऽयम्, यत्कामस्ते जुहमः -इत्यादिषु चोदाहरणेषु त इत्यादिना पदेन व्यवधानम्, अतो निर्देष्टग्रहणस्यानन्तर्यार्थत्वादिह निघातप्रतिषेधेन भवितव्यम्? इत्याह -`पञ्चमीनिर्देशेऽप्त्र व्यवहितेऽपि कार्यमिष्यते` [`व्यवहिते` इत्येव -काशिका] इचि एतच्चोत्तरसूत्रे ज्ञापयिष्यते॥