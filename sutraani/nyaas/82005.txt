`अनुदत्तस्य` इति। उदात्तेन सहानुदात्तस्य यस्मिन्नेकादेशः स उदात्तः स्यात्, न तु स्वरितः। स्वरिते प्राप्त इदमारभ्यते। उदाहरणेष्वग्निप्रभृतयः प्रातिपदिकस्वरेणान्तोदात्ताः (फि।सू।1।1) विभक्तिस्तु `अनुदात्तौ सुप्तितौ`  [[3.1.4]]  इत्यनुदात्ता। `अग्नी, वायू` इति। <<प्रथमयोः पूर्वसवर्णः>> [[6.1.102]]  इति दीर्घः। `वृक्षी, प्लक्षौ इति। <<वृद्धिरेचि>> [[6.1.88]]  इति वृद्धिः। `पचन्ति, यजन्ति` इति। <<अतो गुणे>> [[6.1.97]]  पररूपत्वम्। `द्वयोरनुदात्तयोरयमेकादेशः` इति। ननु च <<उदात्तादनुदात्तस्य स्वरितः>> [[8.4.66]]  इति शबकारस्य स्वरितत्वे कृते स्वरितानुदात्तयोरयमेकादेशः, तत्कथं द्वयोरनुदात्तयोरिति? एवमाह -`पररूपे कर्तव्ये स्वरितस्यासिद्धत्वात्`॥