`अभित्त, अभित्थाः` इति। भिदेर्लुङि स्वरितेत्त्वादात्मनेपदम्; तथासो, दकारस्य `खरि च`  [[8.4.54]]  इति चत्त्र्वम् -तकारः। `अवात्ताम्` इति। दसेर्लुङि तसस्ताम्। `अदात्त` इति। थस्य तः, `वदव्रज`  [[7.2.3]]  इत्यादिना वृद्धिः। अत्र सकारलोपे कृते `सः स्यार्धधातुके`  [[7.4.49]]  इति तकारो न प्राप्नोतीति यस्य भ्रान्तिः स्यात्, तं प्रत्याह -`अवात्ताम्` इत्यदि। `अमंस्त, अमंस्थाः` इति। `मन ज्ञाने` (धातुपाठः-1176), अनुदात्तेत्त्वादात्मनेपदम्। `अभित्साताम्` इति। भिदेराताम्। `अभित्सत` इति। <<आत्मनेपदेष्वनतः>> [[7.1.5]]  इति झस्यादादेशः॥