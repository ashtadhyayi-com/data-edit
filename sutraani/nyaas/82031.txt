`सोढा` इति। `हो ढः` इति ढत्वे कृते <<झषस्तथोर्धोऽधः>> [[8.2.40]]  इति तृचतकारस्य धत्वम्, ष्टुत्वम्, <<ढो ढे लोपः>> [[8.3.13]]  <<सहिवहोरोदवर्णस्य>> [[6.3.112]]  इत्योत्त्वम्। `जलाषाट्` इति। जलं सहत इति <<भजो ण्विः>> [[3.2.62]] , <<छन्दसि सहः>> [[3.2.63]]  इति ण्विः, उपधावृद्धिः उपपदसमासः, <<अन्येषामपि दृश्यते>> [[6.3.137]]  इति पूर्वपदस्य दीर्घ, ढकारस्य जश्त्वम् -डकारः, तस्य चत्त्र्वम् -टकारः, <<सहेः साडः सः>> [[8.3.56]]  इति मूर्घन्यः। `प्रष्ठवाट्` इति। `वहश्च`  [[3.2.64]]  इति ण्विः। `चुहोः कुढौ` इत्येकयोग एव कर्तव्ये पृथग्योगकरणं समसंख्यात्वप्रतिषेधार्थम्। एकयोगे तु समसंख्यत्वाज्झलादौ कुत्व पदान्ते ढत्वं स्यात्॥