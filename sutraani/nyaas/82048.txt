`न चेदपादानं तत्र भवति` इति। तत्रेत्यनेनाञ्चतिः परामृश्यते। शब्दद्वारेणाञ्चत्यर्थं एवायमपादानस्य प्रतिषेधसामर्थ्याद्विज्ञायते। न ह्रञ्चतावपादानत्वं सम्भवति, किं तर्हि? तदर्थे क्रियाविषयत्वात्? कारकाणाम्। तदेतदुक्तं भवति -न चेदञ्चत्यर्थे विषयभूतेऽपादानं न भवतीति। `समक्नौ` इति। सङ्गतावित्यर्थः। `अन्चु गतिपूजनयोः` [`अन्चू` इति काशीमुद्रितः पाठः](धातुपाठः-188) इत्युदित्त्वाद्विभाषितेट्। [इत्यूदित्त्वात् -काशीमुद्रितः पाठः] तेन <<यस्य विभाषा>> [[7.2.15]]  इति निष्ठायामिट्प्रतिषेधः, `अनिदिताम्`  [[6.4.24]]  इत्यनुनासिकलोपः। `उदक्तमुदकम्` इति। उद्धृतमुदकमित्यर्थः। अथ व्यक्तमित्यत्र नतवं कस्मान्न भवति? इत्याह -`व्यक्तमित्येतत्` इत्यादि। `अञ्जू व्यक्तिम्रक्षणकान्तिगतिषु` [`अन्चू` इति। काशीमुद्रितः पाठः] (धातुपाठः-1458) इत्येतस्यैतद्रूपम्,ित्येतद्रूपम् -काशीमुद्रितः पाठः] नाञ्चतेः; ततो नत्वमिह न भवतीति भावः॥