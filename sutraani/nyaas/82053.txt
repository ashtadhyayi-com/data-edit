`क्षै जै वै क्षये` (धातुपाठः-913-915)॥`प्रस्तीमः` इति। `ष्टऐ स्त्यै सङ्घातशब्दयोः` (धातुपाठः-911,910)। <<स्त्यः प्रपूर्वस्य>> [[6.1.23]]  इति सम्प्रसारणम्; पूर्ववद्दीर्घः। इह यदा मत्वं न भवति। तदा <<ऋतश्च संयोगादेः>> [[7.2.43]]  इत्यनेन नत्वेन भवितव्यम्; ततश्च प्रस्तीनः, प्रस्तीनवानितीष्टं स्यात् -इति कस्यचिद्भ्रान्तिः स्यात्, अतस्तां निराकर्त्तुमाह -`यदा मत्वं नास्ति` इत्यादि। कृते तर्हि प्रथमं सम्प्रसारणे नत्वं कस्मान्न भवति? इत्याह -`तत्र कृते` इत्यादि॥