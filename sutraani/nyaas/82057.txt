`ध्यै चिन्तायाम्` (धातुपाठः-908), `ख्या प्रकथने` (धातुपाठः-1060), `चक्षिङः ख्याञ्`  [[2.4.54]]  इति च -द्वयोरपि ग्रहणम्। ननु च चक्षिङादेशस्य सानुबन्धकत्वान्निरनुबन्धकग्रहणपरिभाषया (व्या।प।53) न प्राप्नोतीति? नैष दोषः; इह हि निष्ठातकारस्य परत्वप्रतिपादने पञ्चमी युक्ता, यथा -`रदाभ्याम्?  [[8.2.42]]  इति। तत्र पञ्चमीनिर्देशे कर्तव्ये यः षष्ठीनिर्देशः क्रियते, स सम्बन्धसामान्यं प्रतिपादयितुम्। न च सम्बन्धिन मन्तरेण सम्बन्धसामान्यमुपपद्यते। न च सानुबन्धके परित्यज्यमाने सम्बन्धिभेदः सम्भवतीति युक्तं तस्यापि ग्रहणम्, `पृ? पालनपूरणयोः` (धातुपाठः-1489), `मुच्र्छा मोहसमुच्छ्राययोः` (धातुपाठः-212), `मदी हर्षे` (धातुपाठः-1208)। एषु ध्याख्याप्रभृतिषु -आद्ययोः <<ऋतश्च संयोगादेः>> [[7.2.43]]  इत्यादिना नत्दे प्राप्ते, इतरेषामपि `रदाभ्याम्`  [[8.2.42]]  इत्यादिना, प्रतिषेधोऽयमारभ्यते। `पूर्त्तः` इति। `श्रयुकः किति`  [[7.2.11]]  इतीट्प्रतिषेधः, `उदोष्ठपूर्वस्य`  [[7.1.102]]  इत्युत्त्वम्, पूर्ववद्दीर्घः। `मूर्त्तः` इति <<राल्लोपः>> [[6.4.21]]  इति च्छकारलोपः, <<आदितश्च>> [[7.2.16]]  इतीट्प्रतिषेधः। `मत्तः` इति। अत्रापि `श्वीदितो निष्ठायाम्`  [[7.2.14]]  इति॥