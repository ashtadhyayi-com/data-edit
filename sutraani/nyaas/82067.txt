`दाशेः` [`दाशतेः` -काशिका] इति। `दाशृ दाने` (धातुपाठः-882) इत्यस्माण्ण्विनि कृत इति। वहिदाशिभ्यां `मन्त्रे ओतवहोक्थशस्पुरोडाशो ण्विन्`  [[3.2.71]]  इत्यनेन, यजेश्च `आवे यजः`  [[3.2.72]]  इति ण्विन्प्रत्ययान्तेभ्यः सम्बुद्धिः, तस्या हलङ्यादिलोपः  [[6.1.66]] , ततः `ओतवाहादीनां डस्पदस्य` (वा।263) इति डस्प्रदस्य` टिलोपः। किमर्थमेते निपात्यन्ते, यावता ओतवोभ्याम्, ओतवोभिरित्येवमाद्यर्थम्? `ओतवाहादीनां डस्पदस्य` इत्यदश्यमिदं वक्तव्यम्, डसि च कृते <<ससजुषो रुः>> [[8.2.66]]  इत्येव सिद्धम्? इत्याह -`ओतवाहादीनाम्` इत्यादि। नैते रुत्वार्थ निपात्यन्ते, किं तर्हि? सम्बुद्धौ दीर्घत्वार्थम्। ननु च द्रीर्घत्वमप्येषां <<अत्वसन्तस्य चाधातोः>> [[6.4.14]]  इत्येव सिद्धम्? इत्यत आह -`अत्वसन्तस्य च` इत्यादि। तत्र हि <<सर्वनामस्थाने चासम्बुद्धौ>> [[6.4.8]]  इत्यतः `असम्बुद्धौ` इत्येतदनुवर्तते, तेन सम्बुद्धौ दीर्घत्वं प्राप्नोतीति, तदर्थमेते निपात्यन्ते। `पुरोडाः` इति। `मन्त्रे ओतवहोक्थशस्`  [[3.2.71]]  इत्यादिनैव सूतद्रेण दकारस्य डकारो निपात्यते। `उक्थशाः` इति। `शन्सु स्तुतौ` (दा।पा।728)। उक्थानि शंसतीति `मन्त्रे ओतवह`  [[3.2.71]]  इत्यादिनैव ण्विन्, ततः पूर्ववत्? सम्बुद्ध्यादिः॥