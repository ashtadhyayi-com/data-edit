<<नलोपः प्रातिपदिकान्तस्य>> [[8.2.7]]  इति नलोपे प्राप्ते विधीयते। `	अहोभ्याम्, अहोभिः` इति। `हशि च`  [[6.1.110]]  इत्युत्वम्, <<आद्गुणः>> [[6.1.87]] । `दीर्घाहो निदाघः` [`दर्घाहा` -काशिका, प्राचीनमुद्रितन्यासपाठश्च] इति। बहुव्रीहिः, हल्ङ्यादिलोपः  [[6.1.66]] , रुत्वस्यासिद्धत्वात्? `सर्वनामस्थाने च`  [[6.4.8]]  इत्यादिना दीर्घः, `भोभगोअधो`  [[8.3.7]]  इत्यादिना रेफस्य यकारः, तस्य <<हलि सर्वेषाम्>> [[8.3.22]]  इति लोपः। `हे दीर्घाहोऽत्रि` इति। <<अतो रोरप्लुतादप्लुते>> [[6.1.113]]  इत्युत्वम्; <<आद्गुणः>> [[6.1.87]] , <<एङः पदान्तादति>> [[6.1.109]]  इति परपूर्वत्वम्। हन्तेर्लङि तिपा हल्ङ्यादिलोपे  [[6.1.66]]  कृते तिपश्च लुक्यडागमे चाहन्नित्येतद्रूपं सम्पद्यते, तस्मात्तस्य रुत्वेन भवितव्यम्? इति कसयचिद्भान्तिः स्यात्, अतस्तन्निरासायाह -`अहन्` इत्यादि।उपसंख्यानशब्दोऽत्र प्रतिपादने वर्तते। अह्नो रूविधौ कर्तव्ये रूपादिषु रुत्वस्य प्रतिपादनं कर्तव्यमित्यर्थः। तत्रेदं प्रतिपादनम् -पूर्वसूत्रादिह चकारोऽनुवर्तते, स चानुक्तसमुच्चयार्थः, तेनाह्रो रूपादिषु रुत्वं भविष्यतीति। `अहोरूपम्` इति। अह्नो रूपमिति षष्ठीसमासः। कथं पुना रात्रिशब्द उच्यमानं रुत्वं रात्रशब्दे भवति? स्थानिवद्भावात्, एकदेशविकृतस्यानन्यत्वाद्वा। रात्रशब्दास्य तु ग्रहणं न कृतम्, रात्रिशब्दस्यापि यथा स्यात् -गतमहो रात्रिरागतेति। `अहो रथन्तरम्` इति। षष्ठीसमासः। अथ वा -असमास एव। `रोऽसुपि` इत्यस्यापवादो रुत्वम्` इत्यादि। अहोरूपमित्यादि यदि समासः, यद्यसमासो वा, सर्वथा विभक्तेर्लुका भवितव्यम्। लुकि सत्यह्नो रविधौ लुमता लुप्ते  [[1.1.62]]  प्रत्ययलक्षणस्य प्रतिषेधः। तेन सुप्परत्वस्याभावात्? <<रोऽसुपि>> [[8.2.69]]  इत्येतत्? प्राप्नोतीति रुत्वं विधीयते। किमर्थम्? `हशि च`  [[6.1.110]]  इत्युत्वं यथा स्यात्। यदि रुरुदुत्पन्नस्य स्यात्, उत्वविधौ `रोः` इत्युकारानुबन्धविशिष्टस्य रेफस्यानुवृत्तेः॥