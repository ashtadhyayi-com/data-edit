`भो अत्र` इत्यादौ `ओतो गाग्र्यस्य`  [[8.3.20]]  इति नित्यो यलोपः। गाग्र्यग्रहणं तत्र पूजार्थम्। `भो ददाति` इत्यादावपि <<हलि सर्वेषाम्>> [[8.3.22]]  इति नित्य एव यलोपः। अथाश्ग्रहणं किमर्थम्, यावताऽशोऽम्यः खर्यो भवति तत्र खरवसानयोर्विसर्गेण भवितव्यम्, कृते विसर्णनीये तस्य स्थानिवद्भावाद्रुग्रहणेन ग्रहणे सति स्यादिति चेत्? न; ज्ञापकात्। यदयम्? `अत्रानुनासिकः पूर्वस्य तु धा`  [[8.3.2]]  इत्यत्र विसर्जनीययकारमकृत्वा निर्देशं करोति तज्ज्ञापयति -विसर्जनीयस्य खरि यकारो न भवति। अवसाने तर्हि स्यादिति चेत्? न; <<संहितायाम्>> [[6.3.114]]  इत्यधिकारात्। तस्मादन्तरेणाप्यआचनमश्येण भवति, इत्यत आह -`अदग्रहणमुत्तरार्थम्` इति। <<हलि सर्वेषाम्>> [[8.3.22]]  इत्यादिना तामेवोत्तरार्थतां दर्शयति। `दृक्षवृट्` इति। `ओव्रश्चू छेदने` (धातुपाठः-1292), क्विप्, ग्रह्रादिना  [[6.1.16]]  सम्प्रसारणम्, <<स्कोः संयोगाद्योरन्ते च>> [[8.2.29]]  इति सकारलोपः, चकारस्य व्रश्चादिना  [[8.2.36]]  चकारः, तस्य जश्त्वेन डकारः, तस्यापि चर्त्वम् -टकारः, वृक्षवृट्, तमाचष्ट इति णिच्, `णाविष्ठवत्? प्रातिपदिकस्य` (धा।813) इतीष्ठवद्भाः, `टेः`  [[6.4.155]]  इति टिलोपः, वृक्षवयतेण्र्यन्तात्क्विप्, <<णेरनिटि>> [[6.4.51]]  इति णिलोपः। `वृक्षव्? करोति` इति। अत्राश्ग्रहणाद्वकरस्य ककारे परतो लोपो न भवति। अत एवाश्घ्रहणात्? <<लोपो व्योर्वलि>> [[6.1.66]]  इति लोपो न भवत्येव। अन्यथादग्रहणमनर्थकं स्यात्। यद्युत्तरार्थमश्ग्रहणं स्यात्? तर्हि तत्रैव कर्तव्यम्, एवं ह्रनुवृत्त्यर्थ स्वरितत्वं न कर्तव्यं भवतीत्यभिप्रायेणाह -`अथ` इत्यादि। `उत्तरार्थम्` इति। <<हलि सर्वेषाम्>> [[8.3.22]]  इत्यस्मात्? सूत्रादुत्तरसूत्रेऽर्थः प्रयोजनं यस्य तत्? तथोक्तम्। <<मोऽनुस्वारः>> [[8.3.23]]  इत्यादिना तदेवोत्तरार्थत्वं स्पष्टीकरोति। यदि हि <<हलि सर्वेषाम्>> [[8.3.22]]  इत्यत्राश्ग्रहणं क्रियेत, ततः <<मोऽनुस्वारः>> [[8.3.23]]  इत्यत्र यथा हल्ग्रहणस्यानुवृत्तिः, तथाश्ग्रहणस्यापि स्यात्। ततश्चाश्येव हलि मोऽनुस्वारः स्यात्, न हल्मात्रे। यदा तु तत्राश्ग्रहणं न क्रियते, तदोत्तरत्र हल्मात्रेऽनुस्वारः सिध्यति। पुनरुत्तरार्थतामश्ग्रहणस्य दर्शयति -`व्योर्लधुप्रत्यत्नतरः` इत्यादि। गतार्थम्॥