`अन्वशिषत्` ति। `शासु अनुसिष्टौ` (धातुपाठः-1075), लुङ्, `सर्त्तिशास्त्यरत्तिभ्यश्च`  [[3.1.56]]  इति च्लेरङ्, <<शास इदङ्हलोः>> [[6.4.34]]  इतीत्त्वम्। `अन्वशिषताम्` इति। तसस्ताम्। `शिष्टः` इति। ष्टुत्वम्, पूर्ववदित्त्वम्। `उषितः` इति। `वस निवासे` (धातुपाठः-1005), `वसतिक्षुधोः`  [[7.2.52]]  इतीट्, वच्यादिसूत्रेच  [[6.1.15]]  सम्प्रसारणम्। `जक्षतुः जक्षुः` इति। `घस्लु अदे (धातुपाठः-715), यश्चादेशो घसिः -तयोद्र्वयोरपरि ग्रहणम्। ननु चादेशस्य लाक्षणिकत्वाद्ग्रहणमयुक्तम्? नैष दोषः; अनित्या हि लक्षणप्रतिपदोक्तपरिभाषः। अनित्यत्वं चास्याः <<यावत्पुरानिपातयोर्लट्>> [[3.3.4]]  इत्यत निपातग्रहणेन ज्ञापितम्। `भुवश्च महाव्याह्मतेः`  [[8.2.71]]  इत्यत्र महाव्याह्मतिग्रहणेन च ज्ञापितम्। अपि चात्र घसिवसोरेकतरस्य लब्दक्षरत्वात्? पूर्वनिपाते कर्तव्ये शासेः पूर्वनिपातं कुर्वता शास्त्रनिरपेक्षता सूच्यते -किञ्चिच्छास्त्रमत्र नापेक्षितवयमित्यमुमर्थं दर्शयितुम्। तेन लक्षणप्रतिपदोक्तपरिभाषा (व्या।प।3) नाश्रीयत इति युक्तमादेशस्यापि ग्रहणमिति। अदेर्लिटि कृते `लिटन्यतरस्याम्`  [[2.4.40]]  इति धस्लादेशः, `गमहन`  [[6.4.98]]  इत्यादिनोपध#आलोपः, <<द्विर्वचनेऽचि>> [[1.1.59]]  इति स्थानिवद्भावाद् द्विर्वचनम्, <<कुहोश्चुः>> [[7.4.62]]  इति चुत्वम् -झकारः, तस्यापि जश्त्वम -जकारः, घकारस्य चर्त्वम् -ककारः। तस्य चाश्रयत्वात्? सिद्धं भवतीति वेदितव्यम्। `अक्षन्` इति। लुङ्, <<बहुलं छन्दसि>> [[7.4.78]]  इति घस्लादेशः, झेरन्तादेशः, संयोगान्तलोपः  [[8.2.23]] , `मन्त्रे घसह्वर`  [[2.4.80]]  इत्यादिना च्लेर्लुक्, <<घसिभसोर्हलि च>> [[6.4.100]]  इत्युपधालोपः, चर्त्वम् -ककारः। `अनादेशार्थं वचनम्` इत्युक्ते यो देशयेत् -युक्तं शासिवसोरनादेशार्थं वचनम्, अनादेशार्थं तु घसिं प्रत्ययौक्तम्, आदेशसकरत्वादिति? सं प्रत्याह -`धसिः` इत्यादि। घकारादिवर्णसमुदायो हि घसिरादेशः, सकारस्तु तस्यादयवः, नादेश इत्यादेशघसिमपि प्रत्यनादेशार्थं वचनम्॥