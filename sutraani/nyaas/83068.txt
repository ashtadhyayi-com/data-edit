चकारः स्तम्भेरनुकर्षणार्थः। अनिणर्थोऽयभारम्भः। आलम्बनम्श्रयणम। विदूरम्=विप्रकृष्टम्, ततोऽन्यदविदूरम्। तत्पुनर्यदासन्नं यच्च नाप्यतिदूरं तद्वेदितव्यम्, नासन्नमात्रम्। आसन्नमात्रं यद्यभिमतं स्यात्, तदासन्नग्रहणमेव कुर्यात्। अविदूरस्य भाव आदिदूर्यम्। अत एव निपातनान्नञ्पूर्वादपि तत्पुरुषादुत्तरो भावप्रत्ययः। ब्राआह्रणादित्वाद्वा। `अवष्टभ्य` इति। ल्यबन्तमेतत्। आश्रित्येत्यर्थः। `अवष्टब्धा शरत्` इति। आसन्नेत्यर्थः। अथ वा नाप्यासन्ना, नातिविप्रकृष्टेत्यर्थः। एष त्वर्थभेदः प्रकरणादिगम्यः। निष्ठातकारस्य <<झषस्तथोर्धोऽधः>> [[8.2.40]]  इति धकारः, <<झलां जश् झशि>> [[8.4.53]]  इति भकारस्य वकारः।`अवस्तब्धः` इति। अभ्यर्दित इत्यर्थः॥