`षेवृ सेवृ सेवने` [नास्ति धातुपाठे] (धातुपाठः-501) इति भ्वादावात्मनेपदिनौ पठएते। योऽत्र वोपदेशस्तस्य <<सात्पदाद्योः>> [[8.3.111]]  इति प्रतिषेधे प्राप्ते, इतरस्य त्वप्राप्त एव षत्वे वचनम्। `सित` इति। `षिञ्? बन्धने` (धातुपाठः-1248) इत्येतस्य पूर्ववत्? प्रतिषेधे प्राप्ते वचनम्। अपरे तु स्यतेरपि ग्रहणमिच्छन्ति, तस्यापि क्ते `द्यतिस्यति`  [[7.4.40]]  इत्यादिनेत्त्वे कृते सित इति रूपम्। किमर्थं पुनस्तस्य ग्रहणम्, यावता `उपसर्गात् सुनोति`  [[8.3.65]]  इत्यादिना सिद्धमेव? नियमार्थम् -परिनिविभ्य एवोपसर्गेभ्यो यथा स्यात्, अन्येभ्यो मा भूदिति। `सय` इति। सुनोतेः `एरच्`  [[3.3.56]]  इत्यजन्तस्य ग्रहणमन्यप्रत्ययान्तनिवृत्त्यर्थम्। `सिवु` इति। `षिवु तन्तुसन्ताने` (धातुपाठः-1108) पूर्ववत्? प्रतिषेधे प्राप्तेऽस्यग्रहणम्। `सह`[नास्ति -प्रांउ।पाठे] इति। `षह मर्षणे` (धातुपाठः-852)। `सुट्` इति। <<सुट् कात् पूर्वः>> [[6.1.135]]  सुडागमः, [रुडागमः -कांउ।पाठः] तस्यानादेशसकारत्वादप्राप्त एव षत्व उपादानम्। स्तुस्वञ्जोः `उपसर्गात्? सुनोति`  [[8.3.65]]  इत्यादिनैव सिद्ध उत्तरसूत्रेणाड्व्यवायेऽपि विकल्पो यता स्यादिति ग्रहणम्। `परिषोध्यति` इति। `हलि च`  [[8.2.77]]  इति दीर्घः। `परिष्करोति` इति। <<सम्पर्युपेभ्यः करोतौ भूषणे>> [[6.1.137]]  इत्यादिना सुट्॥