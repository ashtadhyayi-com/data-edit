अनादेशसकारत्वादप्राप्त एव षत्वे वचनम्। `ष्टन शब्दे` (धातुपाठः-461) इति भौवादिकस्य ग्रहणम्। `स्तन गदी देवशब्दे` [`गदी परिवेदने` (धातुपाठः-1860)] (धातुपाठः-1859) इत्यतस्य चौरादिकस्य तु न। तस्य ग्रहणे सत्यदन्तत्वात्? <<अत उपधायाः>> [[7.2.116]]  इति न वृद्धिर्लभ्यते। अभि, निस् -इत्येताभ्यामेवेदं षत्वं विधीयते। न हि व्यस्तभ्यामुत्तरस्य तस्य स्तुनतेर्मूर्धन्षे कृते शब्दसंज्ञा गम्यते। `अभिनिस इत्येतस्मात्` इत्यादि। अभिनिसिति योऽयमुपसर्गसमवायस्तस्मादित्यर्थः। `अभिनिष्टानः` इति। अभिनिस्तव्यतेऽनेन, <<अकर्तरि च कारके संज्ञायाम्>> [[3.3.19]]  इति घञ्। प्रादिसमासः। ननु च समानाधिकारादेवाभिनिःस्तनतीत्यत्र न भविष्यति। किमेतन्निवृत्त्यर्थेन शब्दसंज्ञाग्रहणेन? इत्यत आह -`समास इत्यतः प्रभुति निवृत्तम्` इति॥