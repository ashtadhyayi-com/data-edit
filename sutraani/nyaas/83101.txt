`अपदान्तस्य`  [[8.3.55]]  इत्यधिकारारात्? पदान्तेऽप्राप्ते मूर्धन्ये सतीदमारभ्यते। येषु तकारादिषु तद्धितेषु मूर्धन्येन भवितव्यम्, तान्? दर्शयितुमाह -`तरप्तमपौ` इति। `सर्पिष्टरम्` इति। `द्विवचनविभज्योपपदे`  [[5.3.57]]  इत्यादिना तरप्। प्रकृतिसकारस्य रुत्वम्, विसर्जनीयः, तस्यापि <<विसर्जनीयस्य सः>> [[8.3.34]]  इति सकारः, तस्यानेन षत्वम्, ष्टुत्वम्। `सर्पिष्टमम्` इति। `अतिशायने`  [[5.3.55]]  इत्यादिना तमप्। `चतुष्टये` इति। `संख्याया अवयवे तयप्`  [[5.2.42]] , तदन्ताज्जम्, सप्तम्येकवचनं वा। यदा जस्? तदा `जशः सी`  [[7.1.17]]  इति शीभावः। क्वचित्? `चतुष्ठयी` इति पाठः। तत्र हि `टिड्ढाणञ्`  [[4.1.15]]  इति ङीप्। `सर्पिष्ट्षम्, सर्पिष्टा` इति। <<तस्य भावस्त्वतलौ>> [[5.1.119]] । `र्पिष्टः` इति प्रयोगे <<पञ्चम्यास्तसिल्>> [[5.3.7]]  इत्यनुवर्तमाने <<अपादाने चाहीयरुहोः>> [[5.4.45]]  इति तसिप्रत्ययः। `आविष्ट` इति। आधिः शब्दाद्भवादावर्थे <<अव्ययात्त्यप्>> [[4.2.104]] । ननु च `अमेहक्वतसित्रेभ्यस्त्यद्विधियोऽव्ययात्? स्मृतः` [`अमेहत्वतसित्रेभ्यस्त्यब्विधिरव्ययात्` -प्रांउ।पाठः, अमेहक्वतसित्रेभ्यस्त्यब्विधिरव्ययात्? स्मृतः -कांउ।पाठः] (कारिका।4.2.115) इति तत्र परिगणयति, तत्कथमादिःशब्दात्? त्यप्? नैष दोषः; अल्पाच्तरत्वात्? कुशब्दस्य त्रशब्दस्य वा पूर्वनिपाते कर्तव्ये तदकरणाल्लक्षणव्यभिचारं दर्शयता सूचितं व्यभिचार्येव तत्परिगणनम्, तेनाविःशब्दादपि भवति। `सर्पिस्मात्` इति। <<विभाषा साति कार्त्स्न्ये>> [[5.4.52]]  इति सातिः। ननु च <<सात्पदाद्योः>> [[8.3.111]]  इति वक्ष्यमाणात्? प्रतिषेधादेव मूर्धन्यो न भविष्यति; तत्क तन्निवृच्यर्थेन `तादौ` इत्यनेन? इत्यत आह -`प्रत्ययषकारस्य` इत्यादि। सादित्यनेन हि सात्प्रत्ययस्य यः सकारः, यश्च पदादिलक्षणस्तयोः षतवं प्रतिषिध्यते, न तु सात्प्रत्ययात्? पूर्वस्य प्रकृतिसकारस्य। ततो यदि `तादौ` इति नोच्येत, तदा प्रत्ययसकारस्याषत्वे प्रकृतिसकारस्य स्यादेव। तस्मश्च सति ष्टुत्वं प्रत्ययसकारस्यापि स्यात्। `वक्तव्यः` इति। व्याख्येय इत्यर्थः। तत्रैदं व्याख्यानम् -इहादिग्रहणं न कर्तव्यम्, `यस्मिन्विधिस्तदादावल्ग्रहणे` (वा।14) इत्येवं हि तादौ भविष्यति, तत्? क्रियते -ग्रन्थाधिक्यादर्थाधिक्यं सूचयतीति तिङन्तस्य प्रतिषेधो यथा स्यादित्येवमर्थम्। अप या `न रपर`  [[7.3.110]]  इत्यादौ `न` इति योगविभागः करिष्यते, तेन तिङन्तस्य न भवतीति। अस्मिस्तु व्याख्याने आदिग्रहणं विस्पष्टार्थम्। `भन्द्युस्तराम्, छिन्द्युस्तराम्` इति। भिदिच्छिदिभ्यां लिङ्, यासुट्, `झर्जुस्`  [[3.4.108]] , `लिङः सलोपः`  [[7.2.79]]  त्यादिना सलोपः। <<उस्यपदान्तात्>> [[6.1.96]]  इति पररूपत्वम्। <<श्नसोरल्लोपः>> [[6.4.111]]  इत्यकारलोपः, `तिङश्च`  [[5.3.56]]  इति तरप्, `किमेत्तिडव्यय` श् [[5.4.11]]  इत्यादिनाऽऽमुप्रत्ययः॥