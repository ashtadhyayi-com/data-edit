अयमापि पदान्तार्थ आरम्भः। `अन्तःपादम्` इति। पादस्य मध्ये। विभक्त्यर्थेऽव्ययीभावसमासः। पादग्रहणेन ऋक्पादश्लोकपादयोः सामान्येन ग्रहणम्। तकारादित्वं त्विह युष्मद एव विशेषणम्, नेतरयोः; अव्यभिचारात्। युष्मच्छब्दस्यापि त्वादिष्वादेशेषु तकारादित्वं भवतीत्यत आह -`युष्मदादेशाः` इत्यादि। `अग्निष्ट्वम्` इति। <<त्वाहौ सौ>> [[7.2.94]]  इति त्वादेशः, `ङ प्रथमयोरम्`  [[7.1.28]]  इति सोरम्भावः, <<शेषे लोपः>> [[7.2.90]] । `अग्निष्ट्वः` इति। <<त्वामौ द्वितीयायाः>> [[8.1.23]]  इति द्वितीयान्तस्य त्वादेशः। `अग्निष्टे` इति। <<तेमयावेकवचनस्य>> [[8.1.22]]  इति षष्ठन्तस्य तयादेशः। `अग्निष्टव` इति। <<तवममौ ङसि>> [[7.2.96]]  इति तदादेशः, `युष्मदस्मद्भ्यां ङसोऽक्ष्`  [[7.1.27]] । `अग्निष्टत्`[ण्स्वग्ने सधिष्टव -इति काशिकायामुदाहरणम्, `अग्निष्ट्व` -इति कांउ।पाठः] इति। तच्छब्दोऽयं निपातः। सर्वनाम वा। `निष्टतक्षुः` इति। तक्षेर्लिट्, उस्। `अग्निस्तत्पुनः` इति। अग्निशब्दोऽत्र पूर्वपदस्यान्ते वर्तते। तेनायं सकारः पादस्यान्ते वर्तते, न पादमध्ये॥