<<पूर्वपदात्>> [[8.3.106]]  इत्येवं सिद्धे प्रपञ्चार्थमिदम्। `सुञ [`सुञः` -प्रांउ।पाठः] इति निपातो गृह्रते` [निपात इह गृह्रते -काशिका] इति। अथ `षुञ्? अभिषवे` (धातुपाठः-1247) इति धातुः कस्मान्न गृह्रते? एवं मन्यते -यत्रास्य धातोग्र्रहणमिच्छति तत्र क्तिपा निर्द्देशं करोति। शैलीयमाचार्यस्य, यथा -`उपसर्गात्? सुनोति`  [[8.3.65]]  इत्यत्र <<सुनोतेः स्यसनोः>> [[8.3.117]]  इत्यत्र च। तदिहापि यदि धातोग्र्रहणमभीष्टं स्यात्, श्तिपा निर्द्देशं कुर्यात्; नैव कृतम्, अतो निपातस्येवं ग्रहणमवसीयते। `अभीषुणः` इति। षष्ठीबहुवचनस्यास्मच्छब्दस्य <<बहुवचनस्य वस्नसौ>> [[8.1.21]]  इति नस्, <<इकः सुञि>> [[6.3.134]]  इति दीर्घः। <<नश्च धातुस्थोरुषुभ्यः>> [[8.4.27]]  इति णत्वम्॥