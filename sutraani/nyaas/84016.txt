`प्रवपाणि` इति। वपेर्लोट्। मिप्। <<मेर्निः>> [[3.4.89]] । आडुत्तमस्य पिच्च`  [[3.4.92]]  इत्याट्। `प्रयाणि` इति। `या प्रापणे` (धातुपाठः-1049)। `प्रवपानि मांसानि` इति। प्रकृष्टा वपा येषामिति बहुव्रीहिः, `जश्शसोः शि`  [[7.1.20]]  इति शिरादेशः, <<नपुंसकस्य झलचः>> [[7.1.72]]  इति नुम्, <<सर्वनामस्थाने चासम्बुद्धौ>> [[6.4.8]]  इति दीर्घः -प्रवपानीति। अत्र लोड्ग्रहणान्न भवति। `प्रातिपदिकान्तनुम्विभक्तकिषु च`  [[8.4.11]]  इत्यनेन तर्हि कस्मान्न भवतीति? भवत्येव पक्षे। ननु चोपसर्गादिति वर्तते, न चानिं प्रति प्रशब्दस्योपसर्गत्वम्। किं तर्हि? अपिं [`कृषिं` इति प्रांउ।पाठः] प्रति, तस्मादुपसर्गत्वाभावादेव न भविष्यतीति किं लोङ्ग्रहणेन? नैतदस्ति; मूलोदाहरणेष्वपि तर्हि न स्यात्। अत्र हि धातुं प्रत्युपसर्गत्वम्, नानिं प्रति। तस्मात्? सामर्थ्यादिहोपसर्गग्रहणमनुवर्तमानं प्राद्युपलक्षणार्थं विज्ञायते, -यथा -`अञ्नासिकायाः संज्ञायां नसञ्चास्थूलात्`  [[5.4.118]] । <<उपसर्गाच्च>> [[5.4.119]]  इत्यत्रोपसर्गग्रहणं प्राद्युपलक्षणार्थम्। ततश्चासति लोज्ग्रहणे स्यादेव णत्वमिति तन्निवृत्त्यर्थं लोडित्युच्यते। नन्वेवयपि न कर्तव्यं लोड्ग्रहणम्, `अर्थवद्ग्रहणे नानर्थकस्य` (व्या।प।1) इत्यर्थवतो ह्रानिशब्दस्येदं ग्रहणम्, न हि प्रवपानि मांसानीत्यत्रानिशब्दोऽर्थवान्, किं तर्हि? इकारः? एवं तह्र्रतज्ज्ञापयति -अनित्यैषा परिभाषेति। तेन <<इन्हन्पूषार्यम्णां शौ>> [[6.4.12]]  इत्यत्रानर्थकस्यापीनो ग्रहणे सति बहुवाग्मीनि ब्राआहृणकुलानीत्यत्रापि दीर्घत्वं सिद्धं भवति।आनीत्याकारोच्चारणं किमर्थम्? यदाऽडागमो न भवति तदा शुद्धस्य निशब्दस्य स्यादित्येवमर्थम्। [`भूदित्येवमर्थम् -प्रांउ।पाठः]ननु च नित्यमेवाडागमेव भवितव्यम्, न हि तद्विधौ विकल्पोऽस्ति? एवं तह्र्रेतज्ज्ञापयति -अनित्यमागमशासनमिति। तेनापि `शाकं पचानस्य सुखा वै मधवन्? गृहाः` इत्यादयः प्रयोगाः सिद्धा भवन्तीति॥