धातौ तिष्ठतीति धातुस्थः, <<सुपि स्थः>> [[3.2.4]]  इति कप्रत्ययः। ऊर्विति, ष्विति च स्वरूपग्रहणम्। नसिति नासिकादेशस्यास्मदादेशस्य च सामान्येन ग्रहणम्। तत इहास्मदादेश एव कार्यी, नेतरः; इतरस्य धातुस्थादिभ्यः परस्यासम्भवात्। उत्तरत्र हि नासिकादेशस्य कार्यित्वं भविष्यति। `रक्षा णः` इति। `रक्ष पालने` (धातुपाठः-658) इत्यस्माद्धातोर्लोट्, मध्यमपुरुषैकवचनान्तात्? परस्यास्मदो द्वितीयान्तस्य `बहुवचनस्य अस्नसौ`  [[8.1.21]]  इति नसादेशः, <<द्व्यचोऽतस्तिङः>> [[6.3.135]]  इति पूर्वपदस्य दीर्घः। `शिक्षा णः` इति। `शिक्षा विद्योपादाने` (धातुपाठः-605) इत्यस्मात्? तथाविधादेवास्मदो नसादेशः। `उरुणस्कृधि` इति। कृञो लोट्? सिप्, `सेह्र्रपिच्च`  [[3.4.87]]  इति हिरादेशः। `श्रुशृणुपृकृबृभ्यश्छन्दसि`  [[6.4.102]]  इति हेर्विरादेशः। `कःकरत्`  [[8.3.50]]  इत्यादिना विसर्जनीयस्य सत्वम्। `अभीषु णः` इति। <<इकः सुञि>> [[6.3.134]]  इति दीर्घः, `सुञः`  [[8.3.109]]  इति षत्वम्। एवं `ऊष्र्व ऊषु णः` इत्यत्राप्युकारस्य <<निपातस्य च>> [[6.3.136]]  इयानेन दीर्घः, सुञः`  [[8.3.109]]  इतीति षत्वञ्। चकारेण `छन्दसि`  [[8.4.25]]  इत्यनुकृष्यते, उत्तरत्रानुवृत्तिनिरासार्थम्॥