निमित्तनिमित्तिनोः परकृतत्वादुभयोरेव व्यवायो विज्ञायते, इत्यत आह -`पदेन व्यवाये सति निमित्तनिमित्तिनोः` इत्यादि। `माषकुम्भषापेन` इति। माषाणां कुम्भः माधकुम्भः, तं वपतीति <<कर्मण्यण्>> [[3.2.1]] , तदन्तात्? तृतीयैकवचनम्। अत्र <<प्रातिपदिकान्तनुम्विभक्तिषु च>> [[8.4.11]]  इति प्राप्तिः। `चतुरङ्गयोगेन` इति। अत्र <<कुमति च>> [[8.4.13]]  इति प्राप्तिः। चत्वार्यङ्गान्यस्येति बहुव्रीहिः; तेन योगश्चतुरङ्गयोगः, <<कर्तृकरणे कृता बहुलम्>> [[2.1.32]]  इति तृतीयासमासः। पूर्वत्र कुम्भशब्देन व्यवायः, उत्तरत्र त्वङ्गशब्देन। `प्रावनद्धम` इति। `णह बन्धने` (धातुपाठः-1166), निष्ठा, `नहो धः`  [[8.2.34]] , <<झषस्तथोर्धोऽधः>> [[8.2.40]] , <<झलां जश् झशि>> [[8.4.53]]  इत्येते विधयः कर्तव्याः, गतिसमासः। अत्रावशब्देन व्यवायः। णत्वप्राप्तिस्तु `उपसर्गादसमासेऽपि`  [[8.4.14]]  इत्यादिना। एवं `प्रगान्नयामः` इत्यत्रापि। व्यवधानं तु गामित्यनेन। इदं तु च्छान्दसमुदाहणम्। न हि भाषायां व्यवहितादामृपसर्गाणां धातोः प्राक्? प्रयोगोऽस्ति, किं तर्हि? <<छन्दसि परेऽपि>> [[1.4.81]]  इत्यतः `छन्दसि` इत्यनुवर्तमाने <<व्यवहिताश्च>> [[1.4.82]]  इत्यनेन छन्दसि व्यवहितो भवति। गोशब्दस्यौकारस्य <<औतोऽम्शसोः>> [[6.1.93]]  इत्यात्त्वम्। `पदव्यवाये` इत्यादि। योऽयं पदव्यवाये प्रतिषेध उच्यते सोऽतद्धिते भवतीत्येतदर्थरूपं व्याख्येयमित्यर्थः। तत्रेदं व्याख्यानमित्यर्थः। तत्रेदं व्याख्यानमित्यर्थः। तत्रेदं व्याख्यानम् -<<वा निंसनिक्षनिन्दाम्>> [[8.4.33]]  इत्यतो मण्डूकप्लुतिन्यायेन वाग्रहणमनुवर्तते; सा च व्यवस्थितविभाषा, तेन तद्धिते प्रतिषेधो न भविष्यतीति। `आद्र्रगोमर्येण` इति। गोरिदं गोमयम्, <<गोश्च पुरीषे>> [[4.3.145]]  इति मयट्। आद्र्र च तत्? गोमयञ्चेति कर्मधारयः। गोशब्देन पदेन ध्यवधानम्। पदसंज्ञा चास्य <<स्वादिष्वसर्वनामस्थाने>> [[1.4.17]]  इत्यनेन॥