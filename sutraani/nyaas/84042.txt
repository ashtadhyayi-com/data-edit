`अनाम्` इति षष्ठीबहुवचनस्यागतनुट्कस्य प्रतिषेधः। `आलिट्साये` इति। यदा <<डः सि धुट्>> [[8.3.29]]  इति धुट नास्ति, तदैतदुदाहरणम्। `ईट्टे` इति। `इड स्तुतौ` (धातुपाठः-1029)। अनुदात्तेत्त्वादात्मनेपदम्, अदादित्वाच्छपो लुक्, `खरि च`  [[8.4.54]]  इति डकारस्य टः। `सर्पिष्टमम्` इति। `अतिशायने तमप्`  [[5.3.55]] , <<ह्रस्वात् तादौ तद्धिते>> [[8.3.101]]  इति सकारस्य मूर्धस्यः। `षज्णाम्` इति। `षट्चतुम्र्यश्च`  [[7.1.55]]  इति गुट्, `झलां णशोऽन्ते`  [[8.2.39]]  इति षकारस्य डकारः, <<यरोऽनुनासिकेऽनुनासिको वा>> [[8.4.45]]  इति डकारस्य णकारः। `षण्णवतिः` इति। पडधिका नवतिरिति शाकपार्थिवा दित्वादुत्तरपदलोपिसमासः। षष्णां नगराणां समाहारः `षण्णगरी` <<द्विगोः>> [[4.1.21]]  इति ङीप्॥