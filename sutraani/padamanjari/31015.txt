कर्मणो रोमन्थतपोभ्यां वर्तिचरोः॥'कर्मणः'  इति पञ्चमी, रोमन्थतपोभ्यामित्यनेन सामानाधिकरण्यात्। प्रत्येकसम्बन्धात्वेकवचनम्। वर्तीति। ण्यन्ताद् वृतेः'ण्यासश्रन्थो युच्'  इति युचि प्राप्तेऽस्मादेव निपातनात् क्तिन्। युजपि भवति - वर्तना । चरणं चर्, संपादित्वाद्भावे क्विप्। हनुचलन इति। हनुचलनसहचरितं चर्वितस्य मुखप्रदेशे आकृष्य चर्वणं तत्रेत्यर्थः। कीटो रोमन्थं वर्तयतीति। अवगीर्णमपादानप्रदेशान्निः सृतं रोमन्थाख्यं द्रव्यं वर्तयतिउ वृतं करोति, गुलिकां करोतीत्यर्थः। नात्र हनुचलनमस्ति। तपसः परस्मैपदं चेति। एवं च'नमोवरिवः'  आदिसूत्रे तपः शब्दः पठितव्यस्तथा तु न कृतमित्येव। इह'तपस्यते लोकं जिगीषुरग्नेः'  इति'तपस्यते लोकं जिगीषुरग्नेः'  इति छान्दसत्वादात्मनेपदम्॥