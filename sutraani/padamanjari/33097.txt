मन्त्रे इति नानुवर्तत इति । तेन ब्राह्मणे भाषायां चाथं विधिर्भवति । स्यतेरिति ।'षो' न्तकर्मणिऽ इत्यस्य । हत्वाभाव इति ।'द्यतिस्यति'  इत्यादिना प्राप्तस्येत्वस्याभावः । सनोतेर्वेति ।'षणुदाने'  इत्यस्य । हन्तेर्हिनोतेर्वोत । यदा हन्तेस्तदा नकारस्येत्वं निपात्यते, यदा हिनोतेस्तदा तु गुणः । कीर्तयतेरिति ।'कृत संशब्दने'  इत्यस्य चुरादिणिजन्तस्य'ण्यासश्रन्यो युच्' , इति युचोऽपवादः क्तिन्निपात्यते, उदांतत्वं च । इडभावस्तु'तितुत्र'  इत्यादिना सिद्धः, ठुपधायाश्चऽ'हलि च'  ठुपधायां चऽ इति दीर्घत्वम् । कालापास्तु युचमपीच्छन्ति - कीर्तनेति ॥