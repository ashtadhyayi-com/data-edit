'श्रा पाके'  क्तः, क्षीरहविषोरेव निपातनाच्छभावाभावे'संयोगादेरातो धातोः'  इति निष्टातकारस्य नकारः । श्राणा उ यवागूः । मांसमिश्र ओदनो मांसौदनः । ठञेव कस्मान्नोक्त इति । लाघावात्स एव युक्तो वक्तुमिति भावः । न ह्यत्रेति । द्वे अप्येते प्रकृती पूर्वमेव वृद्धे, योऽपि'वृद्धिनिमितस्य'  इति पुंवद्भावप्रतिषेधः, स टिठन्यपि'न कोपधायाः'  इति भवति । मासौदनग्रहणमित्यादि । ठञ्येव वक्तव्ये टिठनो वचनमेवात्र प्रमाणमिति तेषां भावः ॥