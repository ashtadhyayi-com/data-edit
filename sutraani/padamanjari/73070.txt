दधदिति । दधातेर्लेट्, तिप् ठितश्च लोपः परस्मैपदेषुऽ इतीकारलोपः । दाशुषे यजमानाय सत्नानि, दद्यादित्यर्थः । अन्ये त्वाहुः - दधदिति शत्रन्तमेतत्, दददिति दाञो रूपम् । वावचनं प्रत्याचिख्यासुराह - आडागमे सतीति । अस्त्वत्र लोपः; आटः श्रवणं भविष्यतीत्यर्थः । किमर्थ तर्हि वावचनम् ? इत्यत आह - तत्रेति । किमत्र विस्पष्टनीयम् ? अत आह - एषा हीति । अन्ये त्वाहुः - ज्ञापकार्थं वाग्रहणम्, एतज्ज्ञापयति - अनित्यमागमशासनमिति । अनित्यत्वे त्वाट।ल्सति ददादिति न स्यादिति तत्सिद्धये वाग्रहणं कर्तव्यमिति ॥