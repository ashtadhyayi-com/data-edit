'पा पाने'  ।'पा रक्षणे'  इत्यस्य तु ग्रहणं न भवति; लुग्विकरणत्वात् शितश्चासम्भवात् ।'घ्रा गन्धोपादाने' ,'ध्मा शब्दाग्निसंयोगयोः' ,'ष्ठा गतिनिवृतौ' ,'म्ना अभ्यासे' ,'दाण् दाने' ,'दृशिर प्रेक्षणे' , ठृगतिप्रापणयोःऽ,'सृगतौ' , भौवादिकौ । ठृ सृ गतौऽ इति जौहोत्यादिकयोस्तु ग्रहणं न भवति; शितोऽसम्भवात् । नन्वेशः सम्भव इति चेत् ? उक्तमत्र -'वर्णे यत्स्यातच्च विद्यातदादौ'  इति । शितीति हि कर्मधारयः - शश्चासाविच्चेति ।'शद्लृ शातने'  भूवादिः,'शद्लृ विशरणे'  तुदादिः,'षद्लृविशरणगत्यवसादनेषु'  । आद्यौदातो निपात्यत इति । यदि न निपात्येत, ततः'धातोः'  इत्यन्तोदातत्वे सति शपा सहैकादेशे कृते ठेकादेश उदातेनोदातःऽ इति पिबतीति पदं मध्योदातमापद्येत, आद्यौदातं चेष्यते । वेगितायामिति । सञ्जातवेगयायामित्यर्थः । यद्वा - वेगिनो भावो वेगिता, तस्यां च सत्यां गतौ वर्तमानस्येत्यर्थः ॥