जसादिष्विति । आदिशब्दः प्रकारे, तेन पूर्वयोगनिर्दिष्टानामपि ग्रहणम् । दर्वीति ।'कृदिकारादक्तिनः'  इति ङीष्विकल्पमनपेक्ष्यैतदुक्तम्, तत एव तु सिद्धं रूपद्वयम् । शतक्रत्व इति ।'जसि च'  इति गुणाभावपक्षे'प्रथमयोः'  इति पूर्वसवर्णदीर्घोऽपि'वा च्छन्दसि'  इति वचनान्न भवतीति यणादेशः प्रवर्तते । किकिदीव्येति । ठाङे नास्त्रियाम्ऽ इति नाभावो न भवति । किकिदीविशब्दः'कृविधृष्वि'  इत्युणादिषु निपातितः ॥