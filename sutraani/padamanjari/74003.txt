'भ्राज दीप्तौ' ,'भासृ दीप्तौ' ,'भाष व्यक्तायां वाचि'  भौवादिकाः;'दीपि दीप्तौ' , दैवादिकः, सर्वेऽनुदातेतः;'जीव प्राणधारणे'  भौवादिकः;'मील निमेषणे' ,'पीड अवबाधने'  - चुरादी । भ्राजभासोरित्यादि । अवश्यमनयोरनुदातोऽनुबन्ध आसङ्क्तव्यः, ऋकारानुरोधस्त्वपाणिनीय इत्युच्यते । ऋकारानुबन्धे प्राप्ते विभाषा, वर्णान्तरे त्वप्राप्ते विभाषेति । ऋकारानुरोधे फलविशेषाभावादपाणिनीयत्वम् । काण्यादीनामिति । काणिवाणिराणिहेठिलोपिप्रभृतयः काण्यादयः । आदिशब्दः । प्रकारे ॥