कृपो धातोरिति पाठः । भाष्ये -'कृपो रो लः'  इति पठितत्वात् ।'नुड्विधिलादेशविनामेष्वृकारे प्रतिविधातव्यम्'  इत्युक्तम्, तत्रावसरे प्राप्ते लादेशे प्रतिविधते - इति सामान्यमिति । वर्णत्वावर्णत्वकृतभेदतिरस्कारेण वर्णात्मिकायामवर्णात्मिकायां च रेफव्यक्तौ यत्सामान्यं वर्तते यतो द्वयोरपि तयो र इत्यभिन्नाभिधानप्रत्ययौ भवतः, तदुपादीयते; न तु वर्णात्मिकैव रेफव्यक्तिरित्यर्थः । ततः किम् ? इत्यत आह - तेनेति । इत्यपि सामान्यं चेति । उपादीयत इत्यपेक्षते । अत्रापि तेन यश्च केवलो लकारः, यश्च ऌकारस्थः, तयोर्द्वयोरपि ग्रहणमिति पठितव्यम्, पूर्वानुसारेण तु गम्यमानत्वान्न पठितम् । यदि द्वयोरपि ग्रहणम्, ततोऽपि किम् ? इत्याह - ततोऽयमिति । केवलस्यौशुद्धस्य । लकार आदेश इति । अत्रापि केवल इति द्रष्टव्यम् । ऋकारस्यापि ऌकार इति । आन्तरतम्यात् । ननु सत्यपि द्वयोरपि ग्रहणे ऋकारस्थस्य रेफस्य ऌकारस्थो लकार आदेशो भवतु, कथं तु कृत्स्नस्य कृत्स्नो वर्ण आदेशो लभ्यते ? इत्याशङ्क्योक्तम् - एकदेशद्वारेणेति । एकदेशविकारस्थो रेफः, तस्य विकार एकदेशविकारः । यद्वा - अत्र एकदेश ऌकारस्थो लकारः, स एव विकार एकदेशविकारः, तद्द्वारेण । तत एतदुक्तं भवति - अज्भक्तिसम्पुटितयो रेफलकारयोर्निष्कृष्य कर्तुमशक्यत्वात्समुदायस्य समुदाय आदेश इति । यदि निष्कर्षोऽशक्यक्रियः, मा भूतयोरुपादानम्, न पुनरेतावता सूत्रेऽनुपातयोः समुदाययोः स्थान्यादेशभावो विद्यते ? इत्यत आह -तथा चेति । एवमादय इति । आदिशब्देन'तासि च कॢपः' , ठृदुपधाच्चाकॢपि चृतेःऽ ठनवकॢप्त्यवमर्षयोःऽ इत्यादेर्ग्रहणम् । कल्प्तेति । ऊदित्वात्पक्षे इडभावः । अत्र लत्वस्यासिद्धत्वात् पूर्वं परस्मैपदे'तासि च क्लपः'  इतीडभावः, अन्यत्र तु गुणे कृते रेफस्य लकारः । चिकॢप्सतीति ।'हलन्ताच्च'  इति सनः कित्वम् । क्रपेरिति ।'क्रप कृपायाम्'  । भवतु सम्प्रसारणे कृते रूपम्, तथापि रूपसामान्याद् ग्रहणप्रसङ्गः ? अत आह - तस्य हीति । क्रपेरेव द्रष्टव्या इति । रञ्जे क्युन्ऽ, बहुलवचनात्क्रपेरपि भवति'कृकृपिभ्यां कीटन्'  इत्यत्रापि क्रपिरेव पठितव्यः ।'खर्जिपिञ्जादिभ्य ऊरोलचौ'  क्रपेरपि भवतु, सर्वत्र बहुलवचनात् सम्प्रसारणम् । कर्पूरादय इति । आदिशब्देन कृपाणस्य ग्रहणम् ।'युधिबुधिदृशेः किच्च'  इति बाहुलकात् कृपेरपि आनच् । यद्यवश्यं बाहुलकमाश्रयणीयम्, कृपेरपि न दोषः ? इत्याह - उणादय इति । बालेति ।'बल वल्ल संवरणे' , बल्यत इति बालः । मूलमिति ।'मूल प्रतिष्ठायाम्'  इत्यस्मादिगुपधलक्षणः कः ।'लङ्घिवंह्यएर्नलोपश्च'  इति कुप्रत्ययान्तो लघुशब्दः । अलमित्यव्ययम् । ठङ्गेः कुलिःऽ अङ्गुलः । ठमेर्गुरी रश्च लो वाऽ इति नाश्रितम् । कपिलकादिषुचारस्य लः । रोमाणीति । रौतेर्मनिन्, रोमन् नामन् सीमन् स्तोमन् होमन् सोमन् लोमन् व्योमन् विधर्मन् पाप्मन् धामन्ऽ इत्यत्र'लोमन् समान्'  इति निपातनं नाश्रितम् । पांसुरमिति । पांसुरस्मिन्नस्तीति'नगपांसुपाण्डुभ्यश्च'  इति रः ।'कृञो मनिन्'  कर्म । शुक्रः, शुक्ल इति । ठृज्राग्रऽ इति निपातनं नाश्रितम् । अथ'कॢपू सामर्थ्ये, इत्येव कस्मान्न पठितम्, एवं हि लत्वं न विधेयं भवति ? नैतदस्ति; अचीकॢपदिति हि न सिध्येत् । ठृकारऌकारयोः सवर्णविधिः'  इति ऌकारस्य ठुरत्ऽ इति अकारे कृते अचीकृपदिति स्यात्, लत्वविधौ तस्यासिद्धत्वात्पूर्वमृकारः, ततो लत्वमिति सिद्धमिष्टम् । तथा चलीकॢप्यते इति रीको पि लत्वसिद्धिर्भवति ॥