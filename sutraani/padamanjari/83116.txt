लिटि द्विर्वचने कृते द्वौ सकारौ भवतः, तत्र सदेः'स्थादिष्वभ्यासेन च'  इति वचनात्'सदिरप्रतेः'  इति षत्वप्रसङ्गः, स्वञ्चेरपि ठुपसर्गात्सुनोतिऽ इत्यादिना । परिषस्वज इति । कथं पुनरत्र नलोपः, यावता संयोगान्तत्वान्नात्र लिटः कित्वमस्ति ? अत आह - स्वञ्जेरिति । एतच्च ठिन्धिभवतिभ्यां चऽ इत्यत्र व्याख्यातम्, स्वञ्जिग्रहणञ्च वार्तिके दर्शनात्सूत्रे प्रक्षिप्तम्, यथाह -'सदो लिटि प्रतिषेधे स्वञ्चेरुपसंख्यानम्'  इति ॥