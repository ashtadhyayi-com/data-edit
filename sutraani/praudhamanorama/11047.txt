<w>अचां मध्य इति॥</w> यत्तु प्राचोक्तमन्त्यादचःपर इति। तन्न, <<शे मुचादीनाम्>> [[7.1.59]] इत्यादावन्त्यस्याचोऽसम्भवात्। <w>तस्यैवान्तावयव इति।</w> तेन त्रपूणीत्यादौ अङ्गस्य नान्तत्वेन दीर्घः सिद्धः। परादित्वे स न सिध्येत्। अभक्तत्वे तु वहंलिह इत्यत्र <<वहाभ्रे लिहः>> [[3.2.32]] इति खशि <<अरुर्द्विषद्>> [[6.2.32]] इति मुमोऽनुस्वारो न स्यात्, अपदान्तत्वात्। यत्तु अभक्तत्वे दीर्घो न स्यादिति, तत् 'तदादिग्रहणं स्यादिनुमर्थम्' इत्यङ्गसंज्ञासूत्रस्थवार्तिकेनैव दूषितप्रायम्।