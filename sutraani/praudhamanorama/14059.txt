निस् दुर् इति सान्तौ, <<निसस्तपतौ>> [[8.3.102]] इति निर्देशात् 'अयोगवाहानामविशेषेण' इति प्रकरणे निष्कृतं दुष्कृतमित्युदाहृत्य 'इदुदुपधस्य सकारस्य यो विसर्जनीयः' इति भाष्यकारोक्तेश्च। <<उपसर्गस्यायतौ>> [[8.2.19]] इति सूत्रे वामनोऽप्येवम्। <<निरः कुषः>> [[7.2.46]] 'सुदुरोरधिकरणे' इति निर्देशाद्रेफान्तावपीति तत्रैव सूत्रे हरदत्तः॥  इति श्रीमद्भट्टोजिदीक्षितविरचितायां प्रौढमनोरमायां संज्ञाप्रकरणम्॥