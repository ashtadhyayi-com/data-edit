भक्ष्येण मिश्रीकरणम् ॥ खरं विशदमभ्यवहारार्थं भक्ष्यम् । खरं = कठिनम् । विशदं = विविक्ताऽवयवम् । यत्प्रत्ययान्तस्य, एरजन्तस्य च भक्षयतेस्तत्रैव प्रयोगात् । गुणात्तरेणेत’। एतच्च वार्तिकं ‘सर्वं गुणकार्त्स्न्ये’ इति सूत्रे पठितम् । <w>नृणामिति ।</w> अत्र द्विजशब्देन समासप्रसङ्गः । तदपेक्षया हि षष्ठी । श्रेष्ठत्वञ्च द्विजेतरमनुष्येभ्यः । तेषां सामान्यशब्देनोपस्थिततया तान्विहाय अनुपस्थितकल्पनाया अन्याय्यत्वात् । अथ कथं ‘पुरुषोत्तम’ इति ? यस्मान्निर्धार्यते, यश्चैकदेशो निर्द्धायते, यश्च निर्धारणे हेतुः एतत्त्रितयसन्निधौ सत्येवाऽयं निषेध इति ‘द्विवचनविभज्ये’ति सूत्रे कैयटः । यद्वा ‘पुरुषेषूत्तम’ इति निर्धारणसप्तम्याः ‘सञ्ज्ञायामि’ति समासः । न चैवं ‘न निर्धारणे’ इति व्यर्थम् । स्वरे भेदात् । सप्तमीसमासे हि पूर्वपदप्रकृतिस्वरः । षष्ठीसमासे तु अन्तोदात्तत्वं स्यात् ।