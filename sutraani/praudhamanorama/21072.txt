 मयूरव्यंसकादयश्च ॥ चकारोऽवधारणार्थः समासाऽन्तरं व्यावर्त्तयति - <w>धूर्त इति ।<\w> तथा च गुणवचनत्वात् पूर्वनिपाते प्राप्ते इदं वचनमिति भावः । अन्ये त्वाहुः- मयूर इव व्यंसको मयूरव्यंसकः । ‘उपमानानि सामान्यवचनैरि’ति सिद्धे पुनर्विधानं ‘तत्पुरुषे तुल्यार्थे’ति स्वरो माभूदिति । स ह्युपमानसंशब्दनेन विहिते समासे प्रवर्त्तते । <w>अश्नीतपिबतेति ।<\w> इह क्रियारूपस्याऽन्यपदार्थस्य प्राधान्यात्स्त्रीत्वाट्टाप् । एवमग्रेऽपि । <w>राजान्तरमिति ।<\w> ‘अन्तरशब्दो भिन्नवाची । ‘मात्रं कार्त्स्न्येऽवधारणे’ । अन्तरमात्रशब्दाभ्यां सह नित्यसमासः ।
