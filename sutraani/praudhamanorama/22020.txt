 अमैवाव्ययेन ॥ <w>तुल्यविधानमिति ।<\w> एतच्चाऽध्याहारेण लभ्यम् । <w>तदेवेति ।<\w> नियमस्वभावलब्धाऽर्थकथनपरोऽयमेवकारः, न तु सूत्रस्थः । अव्ययेनेति किम् ? कुम्भकारः । असति ह्यव्ययग्रहणेऽमैव यत्तुल्यविधानं तदेव समस्येत । पूर्वसूत्राऽऽरम्भसामर्थ्यादव्ययविषयक एव नियम इति चेत् । तर्हि अमन्तविषयक एव किं न स्यात् ? ‘अमन्तेन यः समासः सोऽमैव तुल्यविधानस्ये’ति । तथाच ‘अग्रेभोजमि’त्यत्र मा भूत् । ‘अग्रे भुक्त्त्वा’ ‘कालो भोक्तुमि’त्यत्र तु स्यादेवेति भावः ।
