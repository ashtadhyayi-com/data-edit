 तृतीयाप्रभृतीन्यन्यतरस्याम् ॥ उभयत्र विभाषेयम् । अमैव सह तुल्यविधानस्य प्राप्ते यथा उपदंशस्तृतीयायामिति । यत्तु अमा चान्येन तुल्यविधानं तस्याऽप्राप्ते, यथा ‘अव्ययेऽयथाभिप्रेताख्याने’ इति । ‘उच्चैः कारमाचष्टे’ । इह समासपक्षे कृदुत्तरपदप्रकृतिस्वरे ‘आदिर्णमुल्यन्यतरस्याम्’ इत्याद्युदात्तत्वम् । असमासे तु ‘उच्चैः’ इत्यन्तोदात्तत्वम् । स्वरादिषु तथा पाठात् । ‘अमा’ इत्यनुवृत्तिमभिप्रेत्याऽऽह - <w>अमन्तेनेति ।<\w> तेनेह न- ‘पर्याप्तो भोक्तुम्’ ।
