<w>आब्ग्रहणमिति।</w> तथा च वार्तिकम्—'अव्ययादापो लुग्वचनानर्थक्यं लिङ्गाभावात्' इति। सूत्रस्योक्तिसम्भवस्तु 'स्त्रियाम्' इति सूत्रे स्त्रीसमानाधिकरणादिति पक्षं गृहीत्वा बोध्यः। स च न स्थितः, भूतमियं ब्राह्मणीत्यादाविव्याप्तेः। अलिङ्गत्वे आथर्वणविद्यागतश्रुतिविरोधमाशङ्क्याह— <w>लिङ्गकारकेति।</w> विभक्तिवचनशब्दौ कारकसंख्यापराविति भावः। <w>यथा वाचेति।</w> परिगणनमिदमित्येके। अन्ये तूदाहरणमात्रमित्याहुः। <w>वगाह इति।</w> आदिरेवाकारो लुप्यते नान्त्यः, अपिना साहचर्यात्। इति श्रीमद्भट्टोजिदीक्षितविरचितायां प्रौढमनोरमायामव्ययानि॥