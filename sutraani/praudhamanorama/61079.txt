<w>यकारादाविति</w> । विशेषणमात्मान्तस्य सञ्ज्ञा स्यादित्येतदर्थकस्य 'येन विधिः'(पा.सू [[1.1.72]] इति सूत्रस्यापवादभूतेन 'यस्मिन्विधिस्तदादावल्ग्रहणे' इति वार्तिकेनायमर्थो लभ्यते। <w>ओदौतोरिति।</w> पूर्वसूत्रे तयोरेव वान्तौ प्रति स्थानित्वेन निर्णीतत्वादित्यर्थः। ननु गव्यूतिरित्यत्र <<हलि सर्वेषाम्>> [[8.3.22]] इति, <<लोपः शाकल्यस्य>> [[8.3.19]] इति वा लोपः स्यादित्याशङ्क्याह—<w>वान्त इति।</w><w>लव्यइति।</w> लुनातेरचो यत् । 'सार्वधातुकार्धधातुकयोः'(पा.सू [[7.3.84]] इति गुणः। <w>अवश्यलाव्यमिति।</w> 'ओरावश्यके'(पा.सू [[3.1.125]] इति ण्यत्। <w>क्षय्यमिति।</w> 'शकि लिङ् च'(पा.सू [[3.3.172]] इति वात्कृत्याः। <w>क्षेयमिति।</w> 'अर्हे कृत्यतृचश्च'(पा.सू [[3.3.169]] इति यत्। <w>हर एहीति।</w> इह 'ओमाङोश्च '(पा.सू [[6.1.95]] इति पररूपं प्राप्तम्। 'उरण् रपरः'(पा.सू [[1.1.51]] । <w>आन्तरतम्यादिति।</w> रेफशिरस्कस्यार् इत्यस्य रेफद्वारा ऋकारेण स्थानसाम्यादित्यर्थः। <w>पक्षेद्वित्वमिति।</w> ऋधेर्धस्येति भावः।
