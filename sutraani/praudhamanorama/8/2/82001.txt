यद्ययं स्वतन्त्रो विधिः स्यात्, तर्हि 'त्रिपादी पूर्वं प्रत्यसिद्धा' इत्येव लभ्येत, त्रैपादिकम तु पूर्वं प्रति परं नासिद्धं स्यादत आह— <w>अधिकारोऽयमिति।</w> यद्यत्र कार्यासिद्धत्वमिष्येत, तर्हि पूर्वत्रासिद्धमिति 'मनोरथः' इत्यादावुत्वं न स्यात्, परत्वात् <<रो रि>> [[8.3.14]] इत्यस्य प्रसङ्गात्। तथा च 'पूर्वत्रासिद्धे नास्ति विप्रतिषेधोऽभावादुत्तरस्य' इति सिद्धान्तो व्याकुप्येत। अमू, अमी इत्यादि च न सिध्येदत आह— <w>त्रिपादीति, परं शास्त्रमिति च</w> । एतेन त्रिपाद्यां विहितं कार्यमित्यादिः प्राचां ग्रन्थः परास्तः। <w>विवृण्वते कण्ठमिति॥</w> विवार एषां प्रयत्न इति भावः। <w>वर्गयमगा इति॥</w> वर्गगा यमगाश्चेत्यर्थः। <w>कादय इति॥</w> लोकप्रसिद्धपाठापेक्षमिदम्, चतुर्दशसूत्र्यां मावसानत्वायोगात्। <w>अर्धविसर्गेति॥</w> सादृश्यमुच्चारणे लेखने च बोध्यम्। <w>ऋलृवर्णयोरिति॥</w> आ च आ च रलौ, तौ च तौ वर्णौ चेति विग्रहः, उश्च उल् च ऋलोः, तयोःर्वर्णयोरिति वा; प्रथमान्तेन, परिनिष्ठितविभक्त्या वा विग्रह इति सिद्धान्तात्। <<ऋत्यकः>> [[6.1.128]] इति प्रकृतिभावः।