इह द्वित्रिभ्यां सुजन्ताभ्यां साहचर्यात् चतुःशब्दोऽपि सुजन्त एव ग्रहीष्यते। कृत्वोऽर्थग्रहणं ज्ञापकम्— 'साहचर्यं न सर्वत्र व्यवस्थापकम्' इति। तेन <<दीधीवेवीटाम्>> [[1.1.6]] इत्यत्र धातुसाहचर्येऽपि आगमस्येटो ग्रहणम्। उभयत्र विभाषा चेयम्। चतुरित्यस्य <<इदुदुपधस्य—>> [[8.3.41]] इति प्राप्ते, इतरयोस्त्वप्राप्ते। न च तयोरपि <<इसुसोः सामर्थ्ये>> [[8.3.44]] इत्यनेन सिद्धिः शङ्क्या। इस्प्रत्ययस्य अर्थवतश्च तत्र ग्रहणात्। <w>चतुष्कपाल इति।</w> <<इदुदुपधस्य>> [[8.3.41]] इति नित्यं षः।