अत्र = दिक्समासे । उत्तरस्याः पूर्वस्याश्च दिशोऽन्तरालं दिक्-उत्तरपूर्वा । <<दिङ्नामान्यन्तराले>> [[२.२.२६]] इति बहुव्रीहिः । <w>ह्रस्व इति</w> । <qt>अम्बाऽक्काऽल्लादीनां</qt> मातृवाचितयाऽम्बार्थेति ह्रस्व इत्यर्थः । जरा, जरसौ-जरे, जरसः-जराः - प्रथमा । जरसं-जरां, जरसौ-जरे, जरसः-जराः - द्वितीया । जरसा-जरया, जराभ्यां, जराभिः - तृतीया । जरसे-जरायै, जराभ्यां, जराभ्यः -चतुर्थी । जरसः-जरायाः, जराभ्यां, जराभ्यः - पञ्चमी। जरसः-जरायाः, जरसोः-जरयोः, जरसां-जराणां - षष्ठी । जरसि-जरायां, जरसोः-जरयोः, जरासु - सप्तमी । इति जराशब्दस्य रूपाणि । गाः - पातीति <w>गोपाः</w> - गोपालिका - गोपी । गोपाः, गोपौ, गोपाः - प्रथमा । गोपां, गोपौ, गोपः - द्वितीया । गोपा, गोपाभ्यां, गोपाभिः - तृतीया । गोपे, गोपाभ्यां, गोपाभ्यः - चतुर्थी । गोपः, गोपाभ्यां, गोपाभ्यः - पञ्चमी । गोपः, गोपोः, गोपाम् - षष्ठी । गोपि, गोपोः, गोपासु - सप्तमी । हे गोपाः, गोपौ, गोपाः । इति रूपाणि । <w>मतीरिति</w> । <<तस्माच्छसो नः पुंसि>> [[६.१.१०३]] इत्यत्र "पुंसी"त्युक्तेः स्त्रीत्वान्नत्वाऽभावः । एवम् - <<आङो नाऽस्त्रियाम्>> [[७.३.१२०]] इत्यत्र "अस्त्रिया"मित्युक्तेरत्र नाभावो नेत्यवधेयम् ॥