<w>एतेषां</w> = पूर्वादिशब्दानां, <w>गणसूत्रात्</w> = "पूर्वपरापरे"त्यादिपूर्वोक्तगणसूत्रात्, <w>सर्वत्र</w> = सर्वासु विभक्तिषु, या सर्वनाम सञ्ज्ञा प्राप्ता सा जसि परतो विकल्पेन भवतीत्यर्थः । <w>उत्तरा कुरव इति</w> । देशविशेषस्य सञ्ज्ञेयम् । (रूसका यूक्रेन प्रदेश) । <w>स्वाभिधेयेति</w> । अपेक्ष्यते इति - अपेक्षः । कर्मणि घञ् । स्वस्य अभिधेयः स्वाभिधेयः, स्वाभिधेयस्य-अपेक्षः - स्वाभिधेयापेक्षावधिनियम इति विग्रहः । तथा च स्वस्य = पूर्वादिशब्दस्य, अभिधेयः = वाच्यो यो दिग्देशकालरूपोऽर्थः, तेन अपेक्ष्यमाणो यो अवधेर्नियमः - स एव व्यवस्थेत्यर्थः । यथा <qt>प्रयागात्काशी पूर्व</qt> इत्यत्र पूर्वशब्दार्थेन <qt>कुतः पूर्व</qt> इत्यवधेर्नियमस्य अपेक्षणाद्भवति तत्र व्यवस्थेत्यवधेयम् ॥