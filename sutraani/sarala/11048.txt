<w>द्यु इति</w> । प्रद्युशब्दे तु न पुंवद्भावः, प्रकृष्टाऽऽकाशवत्त्वरूपस्य प्रवृत्तिनिमित्तस्यैक्ये यदिगन्तं प्रद्यु, तस्य भाषितपुंस्कत्वाऽभावात्, यच्च भाषितपुंस्कं - प्रद्यो इति, तस्येगन्तत्वाऽभावात् । एवं प्ररिशब्दादावपि । मधुशब्दस्याऽपि न पुंवत्त्वं, तस्य भाषितपुंस्कत्वेऽपि प्रवृत्तिनिमित्तभेदात् । पुंसि चैत्रत्वं, क्लीबे पुष्परसादित्वञ्च प्रवृत्तिनिमित्तित्तमिति विवेकः । <hl>मधुर्वसन्ते चैत्रे च</hl>, <hl>मधु मद्ये पुष्परसे</hl> इत्यभिधानात् । <w>प्ररीति</w> । प्रकृष्टो रा यस्मिन् कुले तत् <qt>प्ररि कुलम्</qt> । सुष्ठु नौर्यस्मिन् कुले जले वा तत् - <qt>सुनु</qt> । अत्रापि न पुंवद्भावः ॥