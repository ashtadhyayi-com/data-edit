 उः - षष्ठ्यन्तम्, अण् - प्रथमान्तं, रपरः - प्रथमान्तम् । त्रिंशत इति । तेन ऋपदेन ऋकारलृकारयोरुभयोर्ग्रहणं बोध्यम् । तत्स्थाने - ऋलृवर्णयोः स्थाने । रपर इति । ऋकारस्थाने रपरः, लृकारस्थाने लपर इत्यर्थः । "कृष्ण-ऋद्धिः" इत्यवस्थायाम् - "आद्गुणः" इत्यनेन आकार - ऋकारयोः कण्ठमूर्द्धस्थानिकयोः स्थाने "उरण्रप्परः" इति सूत्रसहकारेण कण्ठमूर्धस्थानिके गुणे अरादेशे जलतुम्विकान्यायेन रेफस्योद्‌र्ध्वगमने च "कृष्णर्द्धिः" इति सिद्धम् । कृष्णस्य ऋद्धिः - कृष्णर्द्धिः = भगवतः कृष्णस्य समृद्धिः । तव-लृकार इत्यवस्यायाम् - "आद्गुणः" इत्यनेन पूर्वपरयोः कण्ठदन्तस्थानिकयोः अकारलृकारयोः स्थाने "उरण्रपरः" इति सूत्रसहकारेण कण्ठदन्तस्थानिके अलादेशे कृते तवल्कार इति सिद्धम् । तव लृकारो वर्ण इत्यर्थः ॥ 