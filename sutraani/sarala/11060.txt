<w>अदर्शनमिति</w> । <w>अदर्शनं</w> - प्रथमान्तं, <w>लोपः</w> - प्रथमान्तम् । <<स्थानेऽन्तरतमः>> [[१.१.५०]] इत्यतः "स्थाने" इत्यनुवर्त्तते । "प्रसङ्गे सती"ति तदर्थः । तदाह - <w>प्रसक्तस्येति</w> । शास्त्रतोऽर्थतश्च प्रसक्तोच्चारणस्येत्यर्थः । विद्यमानस्येत्यर्थो वा । <w>अदर्शनम्</w> = उच्चारणाऽभावः । अत्र हि दृशिर्ज्ञानसामान्ये । तत्र ज्ञानस्याऽवर्जनीयत्वेन नञा ज्ञानसामग्रीमध्यगता उच्चारणकृता सत्ता निषिध्यते । उच्चारणाऽभावरूपस्याऽर्थस्यैषा लोपसञ्ज्ञा, व्याख्यानात् ॥