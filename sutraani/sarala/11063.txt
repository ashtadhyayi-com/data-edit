<<प्रत्ययलोपे प्रत्ययलक्षणम्>> [[१.१.६२]] इत्यनुवर्त्तते, तदाह - <w>लुमतेति</w> । लुक्, श्लु, लुप् - एते लुमन्ताः । युष्मच्छब्दः, अस्मच्छब्दः, <w>षट्सञ्ज्ञकाः</w> = षान्ता-नान्ताः सङ्ख्यावाचकाः पञ्चादयः, डत्यन्तः - कतिशब्दश्च, एते <w>त्रिषु</w> = त्रिष्वपि लिङ्गेषु, <w>सरूपाः</w> = तुल्यरूपा भवन्तीत्यर्थः । <qt>त्वं पुमान्</qt>, <qt>त्वं स्त्री</qt>, <qt>त्वं कुलं</qt> । <qt>पञ्च पुरुषाः</qt>, <qt>पञ्च नद्यः</qt>, <qt>पञ्च सूत्राणि</qt>, <qt>षट् पुरुषाः</qt>, <qt>षट् स्त्रियः</qt>, <qt>षड्ढलानि</qt>, <qt>कति घटाः</qt>, <qt>कति स्त्रियः</qt>, <qt>कति वस्त्राणि</qt> - इत्येवं त्रिष्वपि लिङ्गेषु समानमेवैषां रूपं भवतीत्याशयः ॥