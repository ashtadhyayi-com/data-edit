शिवेहीति । "शिव-आ-इही"त्यवस्थायां "अ+आ" इत्यत्र सवर्णदीर्घोऽपि प्राप्नोति, आ+इत्यत्र गुणोऽपि प्राप्नोति । तत्र "धातूपसर्गयोः कार्यमन्तरङ्गम्, अन्यद्बहिरङ्ग"मिति परिभाषया धातूपसर्गकार्यस्य गुणस्यान्तरङ्गत्वादादौ प्रवृत्त्या "शिव+एही"ति जाते वृद्धौ प्राप्तायाम् "ओमाङोश्चे"त्यनेन ("अन्तादिवच्चे"ति शास्त्रप्रवृत्त्या "ए" इत्यस्याऽऽङ्त्वात्) पररूपे "शिवेही"ति सिद्धम् । हे शिव ! आगच्छेति तदर्थः ॥
