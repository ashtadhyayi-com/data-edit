<w>सोऽचीति</w> । <w>सस्</w> इति प्रथमान्तानुकरणं लुप्तषष्ठ्यन्तम् । <<एतत्तदोः सुलोपोऽकोरनञ्समासे हलि>> [[६.१.१३२]] इत्यतः "सुलोप" इति वर्ततेऽत आह - <w>स इत्यस्येति</w> । पादशब्देनाऽत्र सूत्रे ऋक्पादवत् श्लोकपादोऽपि ग्राह्य इत्याशयेन ऋक्पादमुदाहृत्य श्लोकपादमप्युदाहरति - <w>सैष दाशरथिरिति</w> । अत्र लोपाभावे सस्य रुत्वे यत्वे लोपे तस्यासिद्धत्वाद्वृद्ध्यादेरभावे नवाक्षरत्वापत्त्याऽष्टाक्षराऽनुष्टुप्पादभङ्गः स्पष्टः एव ॥