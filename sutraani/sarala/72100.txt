<w>अचि</w> - सप्तम्यन्तं, <w>रः</w> - प्रथमान्तम्, <w>ऋतः</w> - षष्ठ्यन्तम् । <<त्रिचतुरोः स्त्रियां तिसृचतसृ>> [[७.२.९९]] इत्यतः - "तिसृचतसृ" इत्यनुवर्त्तते, तच्च षष्ठ्या विपरिणम्यते, तदाह - <w>एतयोरिति</w> । गुणेति । <qt>तिस्रस्तिष्ठन्ति</qt> इत्यत्र प्रथमान्ते <<ऋतो ङिसर्वनामस्थानयोः>> [[७.३.११०]] इतिप्राप्तस्य गुणस्य रत्वमपवादः । <qt>तिस्रः पश्येति</qt> इत्यत्र द्वितीयान्ते <<प्रथमयोः पूर्वसवर्णः>> [[६.१.१०२]] इति पूर्वसवर्णदीर्घस्य रत्वमपवादः । <qt>प्रियतिस्र आगत</qt> इत्यत्र पञ्चम्यां, <qt>प्रियतिस्रः स्वम्</qt> इत्यत्र षष्ठ्यां च <<ऋत उत्>> [[६.१.१११]] इति - उत्त्वस्यायं रेफादेशविधिरपवादो मद्विषये प्राप्तं सर्वं बाध्यते इति बाध्यसामान्यचिन्ताश्रयणादिति विवेकः ॥