(जराशब्दस्य जरस् वा स्यादजादौ विभक्तौ) । ननु <<जराया जरसन्यतरस्याम्>> [[७.२.१०१]] इत्यनेन जराशब्दस्य जरस् विधीयते, निर्जरशब्दे तु न जराशब्दः किन्तु जरशब्दस्तत्रेत्यत आह - <w>पदाङ्गाधिकारे इति</w> । <w>तस्य</w> = तत्सूत्रोच्चरितस्य, <w>तदन्तस्य</w> = तत्सूत्रोच्चरितान्तस्य । <<जराया जरसन्यतरस्याम्>> [[७.२.१०१]] इति चाङ्गाधिकारपठितं शास्त्रमतो जरान्तस्याऽपि निर्जरशब्दस्य जरसादेशः सुलभ इत्याशयः । नन्वेवमनेकाल्त्वान्निर्जरशब्दस्य स्थाने जरसादेशः प्राप्नोति, तस्य जराशब्दान्तत्वादत आह - <w>निर्द्दिश्येति</w> । सूत्रे उच्चार्यमाणस्य जराशब्दस्यैवादेश इत्यर्थः । षष्ठीप्रकृतिजन्यप्राथमिकोपस्थितिविषयत्वञ्च निर्द्दिश्यमानत्वम् । प्रकृते च "जराया" इति षष्ठी । नन्वेवमपिनिर्द्दिश्यमानत्वं प्रकृते जराशब्दस्य न तु जरशब्दस्य, निर्जरशब्दे तु न जराशब्दः किन्तु जरशब्दोऽत आह - <w>एकदेशेति</w> । एकदेशेन विकृतं = विकारमापन्नमन्यवन्न भवतीत्यर्थः । अत एव च्छिन्नपुच्छेऽपि शुनि श्वत्वव्यवहारो भवत्येव । प्रकृते च गोस्त्रियोरिति ह्रस्वेन विकृतमपि जरेति जराशब्दतया गृह्यते इति जरशब्दस्य जरसादेशो भवतीत्याशयः । पक्षे जरसादेशाभावपक्षे । हलादौ = भ्यामादौ च ॥