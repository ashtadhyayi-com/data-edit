<w>विसर्गः</w> = <<खरवसानयोर्विसर्जनीयः>> [[८.३.१५]] इत्यनेनेति भावः । <w>हूहूः</w> गन्धर्वविशेषः । चमूं = सेनाम्-अतिक्रान्तः - <w>अतिचमूः</w> - हस्ती शूरो वा । <w>नदीकार्यमिति</w> । "प्रथमलिङ्गग्रहणञ्चे"त्युक्त्याऽतिचमूशब्दे नदीसञ्ज्ञायाः प्रवृत्त्या हे अतिचमु इत्यत्राम्बार्थनद्योरिति ह्रस्वः । <qt>अतिचम्वै</qt>, <qt>अतिचम्वा</qt> इत्यादौ <<आण्नद्याः>> [[७.३.११२]] इत्याडागमः, <qt>अतिचमूनाम्</qt> इत्यत्र <<ह्रस्वनद्यापो नुट्>> [[७.१.५४]] इति नुट् च सिद्ध्यतीत्यर्थः । खलं पुनातीति <w>खलपूः</w> = धान्यशोधकः ॥