 "स्तोः श्चुना" इत्यतः "स्तोः" इति, "ष्टुना ष्टुः" इत्यतः "ष्टुः" इति चानुवर्तते, अत आह - स्तोः ष्टुरिति । ईट्टे इति । तिङन्तमेतत् । "ईड् ते" इति स्थिते ष्टुत्वे चर्त्त्वम् । पदान्ते षकारस्य जश्त्वेन टवर्ग एव भविष्यतीति "ष्टुने"त्यतः ष्टुग्रहणानुवृत्त्यैव सिद्धं किं टोर्ग्रहणेनेति पृच्छति - टोः किमिति । "ह्रस्वात्तादौ तद्धिते" इति जातस्य षत्वस्य जश्त्वं प्रत्यसिद्धत्वात् पदान्ते षकारो दृश्येतेत्यभिप्रेत्योक्तं - सर्पिष्टममिति । अनामिति । भो सूत्रकार ! त्वया न्यूनमुक्तं, त्वया - "न पदान्ताट्टोरनाम्नवतिनगरीणा"मित्येव सूत्रणीयमित्यर्थः ॥