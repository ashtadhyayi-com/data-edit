<w>अदसो मादिति ।</w> अदसः इत्यवयवषष्ठी, तेन अदश्शब्दावयवमकारात्परस्येकारस्य सत्वात्प्रगृह्यसंज्ञायाम् <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे <qt>अमी ईशाः</qt> इति रूपम् । एवमेव <qt>रामकृष्णावमू-आसातेे</qt> इत्यत्रापि प्रगृह्यसंज्ञां कृत्वा प्रकृतिभावो विधेयः । <w>मात् किमिति ।</w> असति माद्ग्रहणे एकारोऽप्यनुवर्तेत । तेन च <qt>अमुकेऽत्र</qt> अत्र प्रगृह्यसंह्ञापूर्वकप्रकृतिभाव आपद्येत इति भावः ॥ 