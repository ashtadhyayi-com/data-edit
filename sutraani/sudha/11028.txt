तत्र विशेषं दर्शयितुमाह - <w>विभाषा दिक्समासे इति ।</w> <<सर्वादीनि सर्वनामानि>>[[1.1.27]] इत्यतः सर्वनामग्रहणमनुवर्तते, तदाह - <w>सर्वनामतेति । उत्तरपूर्वस्यै</w> - <qt>उत्तरपूर्वा + ङे</qt> इत्यत्र <<विभाषा दिक्समासे बहुव्रीहौ>>[[1.1.28]] इति सर्वनामत्वे <<सर्वनाम्नः स्याड्ढ्रस्वश्च>>[[7.3.114]] इति स्याटि आबन्तस्य च ह्रस्वत्वे <<वृद्धिरेचि>>[[6.1.88]] इति वृद्धौ <qt>उत्तरपूर्वस्यै</qt> इति । पक्षे - सर्वनामसंज्ञाभावे <<याडापः>>[[7.3.113]] इति याटि <<वृद्धिरेचि>>[[6.1.88]] इति वृद्धौ कृतायाम् <qt>उत्तरपूर्वायै ।</qt> इति । एवमग्रेऽपि प्रक्रिया बोध्या रूपाणि - <<उत्तरपूर्वस्याः - उत्तरपूर्वायाः, उत्तरपूर्वासाम् - उत्तरपूर्वाणाम्, उत्तरपूर्वस्याम् - उत्तरपूर्वायाम्, इति । <w>तीयस्यैति ।</w> विभाषाप्रकरणे तीयप्रत्ययान्तस्य ङित्सु सर्वनामत्वोपसंख्यानमिति तदर्थः । <w>द्वितीयस्यै इति ।</w> <qt>द्वितीया + ङे</qt> इत्यत्र <!तीयस्य ङित्सु वा!> इति वैकल्पिके सर्वनामत्वे <<सर्वनाम्नः स्याड्ढ्रस्वश्च>>[[7.3.114]] इति स्याटि ह्रस्वत्वे च विहिते वृद्धौ कृतायां <qt>द्वितीयस्यै</qt> इति । सर्वनामत्वाभावे तु <<याडापः>>[[7.3.113]] इति याटि वृद्धौ विहितायां <qt>द्वितीयायै</qt> इति रूपम् । ङसिङसोः - द्वितीयस्याः, द्वितीयायाः । ङौ — द्वितीयस्यां, द्वितीयायामिति । <w>एवं तृतीयेति ।</w> तृतीयस्यै -तृतीयायै, तृतीयस्याः - तृतीयायाः, तृतीयस्यां - तृतीयायाम् इति । <w>हे अम्बेत्यादि ।</w> हे अम्बा सु इत्यत्र सकारोत्तरवर्तिन उकारस्येत्सञ्ज्ञात्वे लोपे च <<अम्बाऽर्थनद्योर्ह्रस्वः>>[[7.3.107]] इति ह्रस्वत्वे <<एङ्ह्रस्वात् सम्बुद्धेः>>[[6.1.69]] इति सलोपे 'हे अम्ब' इति । एवमेव हे अक्क, हे अल्ल, इत्यादि । शेषं रमाशब्दवत् । <w>जरेति ।</w> जॄष् — वयोहानौ, <<षिद्भिदादिभ्योऽङ्>>[[3.3.104]] इत्यङ् । <<ऋदृशोऽङि गुणः>>[[7.4.16]] इति गुणः, रपरत्वम् । अदन्तत्वात् टाप्, सुः, हल्ङ्यादिना सुलोप इति भावः । <w>जरसाविति ।</w> 'जरा + औ' अत्र <<जराया जरसन्यतरस्याम्>>[[7.2.101]] इति अजादौ विभक्तौ परे जराशब्दस्य स्थाने जरस आदेशे मिलित्वा 'जरसौ' इति । <w>जरे इति ।</w> 'जरा + औ' अत्र जरसादेशाऽभावे <<औङ आपः>>[[7.1.18]] इत्यौकारस्य श्यादेशे शस्येत्संज्ञायां लोपे च कृते <<आद्गुणः>>[[6.1.87]] इति गुणे 'जरे' इति रूपम् । जरसः, जराः । जरसम, जरसौ, जरसः । टा — जरसा । ङे — जरसे । ङसिङसोः - जरसः २ । ओसि - जरसोः । आमि - जरसाम् । ङौ -जरसि । <w>पक्षे हलादौ च रमावदिति ।</w> जरसादेशाभावपक्षे, हलादावपि च रमावदित्यर्थः । <w>गोपा विश्वपावदिति ।</w> गोपाः, गोपौ, गोपाः । गोपाम्, गोपौ,गोपः । गोपा, गोपाभ्यां, गोपाभिः । ङे — गोपे । ङसिङसो: - गोपः। ओसि - गोपोः । आमि - गोपाम् । ङौ - गोपि । शसादावजादौ विभक्तौ भसंज्ञायाम्, <<आतो धातोः>>[[6.4.140]] इति लोपः इति बोध्यम् । मतिशब्दः प्रायेण हरिवत् । मतिः, मती, मतयः । हे मते, हे मती, हे मतयः । मतिम्, मती । शसि - पूर्वसवर्णदीर्घादेशे कृते पुंस्त्वाभावात् <<तस्माच्छसो नः पुंसि>>[[6.1.103]] इति न नत्वम्, किन्तु सस्य रुत्वे विसर्गे च <qt>मतीः</qt> इति रूपम् । <w>मत्येति ।</w> 'मति टा' इत्यत्र <<शेषो घ्यसखि>>[[1.4.7]] इति घिसञ्ज्ञायां सत्यामपि <<आङो नाऽस्त्रियाम्>>[[7.3.120]] इत्यत्र 'अस्त्रियाम्' इति पर्युदासान्नात्वं न किन्तु <<इको यणचि>>[[6.1.77]] इति यणि कृते 'मत्या' इति रूपम् ।