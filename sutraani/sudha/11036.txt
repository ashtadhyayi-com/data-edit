<w>अन्तरमिति ।</w> अत्रापि सर्वनामानीति विभाषा जसीतिचानुवर्तते । बहिःअनावृतप्रदेशः तेन योगः-सम्बन्धो यस्य स बहिर्योगः, बहिर्विद्यमानोऽर्थः इति यावत् । उपसंवीयते - परिधीयते इति उपसंख्यानम् अन्तरीयं वस्त्रम् । तदाह - <w>बाह्य इत्यादिना । अन्तरे अन्तरा वेति ।</w> अन्तरशब्दाज्जसि <<अन्तरं बहिर्योगोपसंव्यानयोः>>[[1.1.36]] इत्यनेन सर्वनामसंज्ञायां <<जसः शी>>[[7.1.17]] इति जसः स्थाने श्यादेशे <<लशक्वतद्धिते>>[[1.3.8]] इतीत्संज्ञायां लोपे च <qt>अन्तर-ई</qt> इति स्थिते <<आद्गुणः>>[[6.1.87]] इति गुणे <qt>अन्तरे</qt> इति । सर्वनामत्वाभावे <qt>अन्तरा</qt> इति ।