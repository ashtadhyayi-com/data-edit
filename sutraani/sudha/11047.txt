मिदच इति । मकारः इत् यस्य सः मित्, अन्त्यादचः परो भवतीत्यर्थः । ज्ञानानि । ज्ञान + जस् इत्यत्र <<जश्शसोः शिः>>[[7.1.20]] इत्यनेकालत्वाज्जसः स्थाने शित्वे कृते <<शि सर्वनामस्थानम्>>[[1.1.42]] इति 'शि' इत्यस्य सर्वनामस्थानसञ्ज्ञायां <<नपुंसकस्य झलचः>>[[7.1.72]] इति नुमि <<मिदचोऽन्त्यात्परः>>[[1.1.47]] इति योगेनान्त्याज् रूपस्य नस्यान्त्यावयवीभूते उकारमकारयोरित्संज्ञायां लोपे च 'ज्ञानन् शि' इति जाते शकारस्येत्संज्ञायां लोपे च कृते <<सर्वनामस्थाने चासम्बुद्धौ>>[[6.4.8]] इतिनान्तोपधायाः दीर्घत्वे 'ज्ञानानि' इति । पुनस्तद्वदिति । अम्-औट्-शस्सु-ज्ञानम्, ज्ञाने, ज्ञानानि, इति क्रमेण रूपाणीत्यर्थः ।