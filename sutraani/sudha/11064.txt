<w>शकन्धुरिति ।</w> <qt>शक-अन्धु</qt> इति स्थिते अत्र <<अकः सवर्णे दीर्घः>> [[6.1.101]] इत्यनेन दीर्घे प्राप्ते तं बाधित्वा <!शकन्ध्वादिषु पररूपं वाच्यम्!> इत्यनेन पररूपे प्राप्ते तच्च पररूपं टेः (टिसंज्ञकस्य) भवति । टिसंज्ञा च <<अचोऽन्त्यादि टि>> [[1.1.64]] इत्यनेन ककारोत्तवर्ति-अकारस्य भवति । एवञ्च <qt>शक-अन्धुः</qt> इत्यत्र पूर्वपरयोः स्थाने पररूपे सति <qt>शकन्धुः</qt> इति भवतीति भावः । एवमेव <qt>कर्क-अन्धुः</qt> इत्यत्र <<अचोऽन्त्यादि टि>> [[1.1.64] इत्यनेन टिसंज्ञायाम् <!शकन्ध्वादिषु पररूपं वाच्यम्!> इत्यनेन पररूपे <qt>कर्कन्धुः</qt> इति भवति । <qt>मनस्-ईषा</qt> इति स्थितेऽत्र <<अचोऽन्त्यादि टि>> [[1.1.64]] इत्यनेन सूत्रेण अस्-इत्यस्य टिसंज्ञायाम् पररूपे चे <qt>मनीषा</qt> इति सिद्ध्यति । <qt>मार्त-अण्डः</qt> इति स्थिते प्रकृतवार्त्तिकेन पररूपे <qt>मार्तण्डः</qt> इति जायते ॥