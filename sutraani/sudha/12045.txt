अथ <qt>स्वौजस्</qt> इत्यादिना स्वादिप्रत्ययान्वक्ष्यति । तत्र <<ङ्याप्प्रातिपदिकात्>>[[4.1.1]] इत्यधिकृतम् । किं तत्प्रातिपदिकमिति जिज्ञासायामाह - <w>अर्थवदधातुरिति ।</w> अर्थोऽस्यास्तीति अर्थवत् । नपुंसकलिङ्गनिर्देशानुसारात् शब्दस्वरूपमिति विशेष्यमध्याहार्यम् । अधातुरिति, अप्रत्यय इति च तद्विशेषणम् । न धातुरधातुरिति नञ् तत्पुरुषः । <<परवल्लिङ्गं द्वन्द्वतत्पुरुषयोः>>[[2.4.26]] इति पुंस्त्वम् । अप्रत्ययः इत्यावर्तते । प्रत्ययभिन्नं प्रत्ययान्तभिन्नं च विवक्षितम् । न चात्र <ऽसंज्ञाविधौ प्रत्ययग्रहणे तदन्तग्रहणं नास्तिऽ> इति परिभाषया तदन्तविध्यभाव इति शङ्क्यम् । प्रत्ययस्य यत्र संज्ञा तत्रैव तद्विषयात् । तदाह - <w>धातुं प्रत्ययमित्यादिना ।</w>