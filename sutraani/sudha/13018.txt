परिव्यवेभ्य इति । परि वि अव एभ्यः परस्मात् क्रीञ्धातोरात्मनेपदमित्यर्थः। ञित्वादात्मनेपदसिद्धेः अकर्त्रभिप्रायार्थमिदम् । परिक्रीणीते इत्यादि । परिपूर्वकक्रीञ्धातोः <<वर्तमाने लट्>>[[3.2.123]] इति लटः स्थाने <<स्वरितञितः कर्त्रभिप्राये क्रियाफले>>[[1.3.72]] इति कर्त्रभिप्राये क्रियाफले आत्मनेपदे प्राप्ते तम्बाधित्वा <<परिव्यवेभ्यः क्रियः>>[[1.3.18]] इत्यात्मनेपदे ते <<क्र्यादिभ्यः श्ना>>[[3.1.81]] इति श्ना, अनुबन्धलोपे, <<ई हल्यघोः>>[[6.4.113]] इति ईत्वे णत्वे टेरेत्वे च तत्सिद्धिः । एवं वि अवएतदुपसर्गाभ्यां परस्य क्रीञ् धातोरपि बोध्यम् ।