<w>वामीति ।</w> यूस्त्र्याख्यौ नदीत्यनुवर्तते । <<नेयङुवङ्स्थानावस्त्री>>[[1.4.4]] इति नञ्वर्जमनुवर्तते । वा आमीति छेदः । अमि नदीकार्याभावात् तदाह - <w>इयङुवङ्स्थानावित्यादिना ।</w> 'श्री आम्' इति स्थिते अत्र <<यू स्त्र्याख्यौ नदी>>[[1.4.3]] इति नदीसंज्ञाया प्राप्तायां <<नेयङुवङ्स्थानावस्त्री>>[[1.4.4]] इति निषेधे <<वाऽऽमि>>[[1.4.5]] इति वा नदीसंज्ञायां <<ह्रस्वनद्यापो नुट्>>[[7.1.54]] इति नुटि पर्जन्यवल्लक्षणन्यायेन दीर्घे <<अट्कुप्वाङ्नुम्व्यवायेऽपि>>[[8.4.2]] इति णत्वे 'श्रीणाम्' इति । नदीत्वाभावपक्षे - इयङि 'श्रियाम्' इति । <w>श्रियि, श्रियामिति ।</w> 'श्री ङि' इत्यत्र <<ङिति ह्रस्वश्च>>[[1.4.6]] इति नदीत्वे <<ङेराम्नद्याम्नीभ्यः>>[[7.3.116]] इति ङेरामि <<आण्नद्याः>>[[7.3.112]] इत्याटि <<आटश्च>>[[6.1.90]] इति वृद्धौ <<अचि श्नुधातुभ्रुवां य्वोरियङुवङौ>>[[6.4.77]] इतीयङि 'श्रियाम्' इति । नदीत्वाभावपक्षे इयङि 'श्रियि' इति रूपम् । श्रियोः । श्रीषु । <<धनुर्मतिवदिति ।<> उकारस्य ओकारो गुणः । अवादेश इत्यादिविशेषस्तु सुगम इति भावः ।