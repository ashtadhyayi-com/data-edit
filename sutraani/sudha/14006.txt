<w>ङिति ह्रस्वश्चेति ।</w> <<यू स्त्र्याख्यौ नदी>>[[1.4.3]] इत्यनुवर्तते । <<नेयङुवङ्स्थानावस्त्री>>[[1.4.4]] इति सूत्रं नञ्वर्जमनुवर्तते । <<वाऽऽमि>>[[1.4.5]] इत्यतो वेत्यनुवर्तते, तदाह - <w>इयङुवङ्स्थानावित्यादिना । मत्यै ।</w> 'मति + ए अत्र <<ङिति ह्रस्वश्च>>[[1.4.6]] इति नदीसंज्ञायाम् <<आण्नद्याः>>[[7.3.112]] इत्याडागमे टित्वादाद्यावयवे 'मति-आ ए' इति जाते 'आटश्च' इति वृद्धौ सत्याम् 'ऐ' इति भूते 'इको यणचि' इति यणि कृते 'मत्यै' इति रूपम् । नदीसंज्ञाभावे <<शेषो घ्यसखि>>[[1.4.7]] इति घिसंज्ञायां <<घेर्ङिति>>[[7.3.111]] इति गुणे कृते <<एचोऽयवायावः>>[[6.1.78]] इत्ययादेशे 'मतये' इति रूपं सिद्धम् । <w>'मत्याः' ।</w> <qt>मति ङसि</qt> इत्यत्र इकारस्य ङस्य चेत्सञ्ज्ञायां लोपे च <<ङिति ह्रस्वश्च>>[[1.4.6]] इति नदीसंज्ञायाम् <<आण्नद्याः>>[[7.3.112]] इत्याटि <<आटश्च>>[[6.1.90]] इति वृद्धौ <<इको यणचि>>[[6.1.77]] इति यणि च कृते सस्य रुत्वे विसर्गे च कृते 'मत्याः' इति रूपम् । घिसंज्ञायां हरिवत् ।