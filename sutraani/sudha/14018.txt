<w>यचि भमिति ।</w> य् च अच्चेति समाहारद्वन्द्वः। स्वादिष्वसर्वनामस्थाने इत्यनुवृत्तं यचीत्यनेन विशेष्यते । <!यस्मिन् विधिस्तदादावल्ग्रहणे!> इति तदादिविधिस्तदाह - <w>यादिष्वित्यादिना ।</w> ननु भपदसंज्ञयोरिह समावेशः कुतो न स्यात् । न च <<विप्रतिषेधे परं कार्यम्>>[[1.4.2]] इति परैव भसंज्ञा भवतीति वाच्यम् । विरोधो हि विप्रतिषेधः । नह्यत्र द्वयोरपि संज्ञयोः समावेशे विरोधोऽस्ति तव्यत्तव्यानीयरादौ कृत्कृत्यप्रत्ययादिसंज्ञासमावेशदर्शनादित्यत आह - <w>आकडारादिति ।</w>