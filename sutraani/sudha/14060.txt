<w>गतिश्चेति ।</w> <<प्रादयः>>[[1.4.58]] इति सम्पूर्णसूत्रमनुवर्तते । <<उपसर्गाः क्रियायोगे>>[[1.4.59]] इत्यतः <qt>क्रियायोग</qt> इत्यनुवर्तते तदाह - <w>प्रादय इत्यादिना । क्रियायोग इति ।</w> क्रियया अन्वये सतीत्यर्थः । अत्र चकारबलात् <<आ कडारादेका संज्ञा>>[[1.4.1]] इति नियमं प्रबाध्य गत्युपसर्गयोः समावेशः । <<एरनेकाचोऽसंयोगपूर्वस्य>>[[6.4.82]] इति सूत्रे <!गतिकारकपूर्वस्यैवेष्यते!> इति वार्तिकं पठितम्, तत्तात्पर्यतःसंगृह्णाति - <w>गतिकारकेतरेति । शुद्धधियो ।</w> शुद्धा धीर्यस्येति विग्रहः । अत्र शुद्धशब्दस्य गतिकारकेतरत्वात् तत्पूर्वकस्य न यणिति भावः । शुद्धधीशब्दस्य रूपाणि सुश्रीशब्दवद्बोध्यानि ।