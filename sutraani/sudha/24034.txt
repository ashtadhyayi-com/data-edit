द्वितीया टौस्स्वेन इति । <<इदमोऽन्वादेशेऽशनुदात्तस्तृतीयादौ>>[[2.4.32]] इत्यतः इदम इति, अन्वादेश इति चानुवर्तते । <<एतदस्त्रतसोस्त्रतसौ चानुदात्तौ>>[[2.4.33]] इत्यतः एतद इति चानुवर्तते, तदाह - <>द्वितीया यामित्यादिना एनमिति ।<> इदम् + अम् इत्यत्र <<द्वितीयाटौस्स्वेनः>>[[2.4.34]] इति इदम एनादेशे विहिते <<अमि पूर्वः>>[[6.1.107]] इति पूर्वरूपादेशे च कृते 'एनम्' इति रूपम् । <>राजा ।<> 'राजन् सु' इत्यत्र सोरुकारस्येत्सञ्ज्ञायां लपे च कृते <<सुडनपुंसकस्य>>[[1.1.43]] इति सर्वनामस्थानसञ्ज्ञायाम् <<सर्वनामस्थाने चासम्बुद्धौ>>[[6.4.8]] इति नान्तस्योपधाया दीर्घत्वे <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति स् लोपे <<नलोपः प्रातिपदिकान्तस्य>>[[8.2.7]] इति नलोपे 'राजा' इति रूपम् ।