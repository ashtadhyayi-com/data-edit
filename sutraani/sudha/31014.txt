<w>कष्टाय क्रमणे </w> । क्रमणशब्दं विवृणोति - <w>उत्साहे इति</w> । <qt>कष्टायते</qt> । <qt>कष्ट ङे</qt> इति चतुर्थ्यन्तात् क्रमते इत्यस्मिन्नथें <<कष्टाय क्रमणे>> [[3.1.14]] इत्यनेन क्यङि, अनुबन्धलोपे <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इति ङेर्लुकि, <<अकृत्सार्वधातुकयोर्दीर्घः>> [[7.4.25]] इति अजन्ताङ्गस्य दीर्घत्वे <qt>कष्टाय</qt> इति जाते, ङित्वात् तस्माल्लटस्ते, शपि, अनुबन्धलोपे <<अतो गुणे>> [[6.1.97]] इति पररूपत्वे <<टित आत्मनेपदानां टेरे>> [[3.4.79]] इति टेरेत्वे च तत्सिद्धिः।