स्पृशेऽनुदके । अनुदके सुपीति । उदक् शब्दभिन्ने सुबन्ते इत्यर्थः । <<सुपि स्थः>>[[3.2.4]] इत्यतः सुपीत्यनुवर्तते इति भावः । घृतस्पृक् -घृतस्पृग् । घृतं स्पृशतीति विग्रहे <<स्पृशोऽनुदके क्विन्>>[[3.2.58]] इति क्विनि, तस्य सर्वस्य लोपे <<उपपदमतिङ्>>[[2.2.19]] इति उपपदसमासे सुब्लुकि समासत्वात्प्रातिपदिकसञ्ज्ञायां सौ कृते 'वृतस्पृश् + सु इति स्थिते सोर्हल्ङ्यादिना लोपे <<क्विन्प्रत्ययस्य कुः>>[[8.2.62]] इति कुत्वस्यासिद्धत्वात् पूर्वं <<व्रश्चभ्रस्जसृजमृजयजराजभ्राजच्छशां षः>>[[8.2.36]] इति षः । तस्य जश्त्वेन डः । तस्य <<क्विन्प्रत्ययस्य कुः>>[[8.2.62]] इति गत्वे <<वाऽवसाने>>[[8.4.56]] इति चर्त्वेन कत्वे 'घृतस्पृक्' इति । पक्षे 'घृतस्पृग्' इति । दधृक् – दधृग् । <<ऋत्विग्दधृक्स्रग्दिगुष्णिगञ्चुयुजिक्रुञ्चां च>>[[3.2.59]] इति क्विनि, तस्य सर्वस्य लोपे निपातनाद् द्वित् अभ्यासकार्ये निष्पन्नकृदन्तदधृष्शब्दात् सावागते, तस्य हल्ङ्यादिना लोपे जश्त्वं प्रति कुत्वस्यासिद्धत्वात्प्रथमं <<झलां जशोऽन्ते>>[[8.2.39]] इति जश्त्वेन डकारे तस्य <<क्विन्प्रत्ययस्य कुः>>[[8.2.62]] इति कुत्वेन गकारे <<वाऽवसाने>>[[8.4.56]] इति वा चर्त्वेन ककारे 'दधृक्' इति । चर्त्वाभावपक्षे 'दधृग्' इति । दधृग्भ्याम् । दधृष् + भ्याम् अत्र पदसञ्ज्ञायां जश्त्वेन डः, तस्य कुत्वेन गः, 'दधृग्भ्याम्' इति रूपम् । रत्वमुट् – रत्नमुड् । रत्नमुष + सु अत्र सोर्लोपे <<झलां जशोऽन्ते>>[[8.2.39]] इति डत्वे <<वाऽवसाने>>[[8.4.56]] इति टकारे 'रत्नमुट्' इति । पक्षे - 'रत्नमुङ्' इति । अत्र क्विन्प्रत्ययाभावान्नकुत्वम् । रत्नमुड्भ्याम् । रत्नमुष् + भ्याम् इत्यत्र <<स्वादिष्वसर्वनामस्थाने>>[[1.4.17]] इति पदसञ्ज्ञायां <<झलां जशोऽन्ते>>[[8.2.39]] इति जश्त्वेन डकारे कृते रूपम् । षट् – षड् । षष् शब्दो नित्यं बहुवचनान्तः । तेन षष् शब्दाज्जसि, षष् + जस् इति स्थिते <<ष्णान्ता षट्>>[[1.1.24]] इति षट्सञ्ज्ञायां <<षड्भ्यो लुक्>>[[7.1.22]] इति जसो लुकि, <<झलां जशोऽन्ते>>[[8.2.39]] इति ष् कारस्य डकारे तस्य चर्त्वे च 'षट्' इति, पक्षे - 'षड्' इति । एवं शसि परेऽपि बोध्यम् । षष्णाम् । षष् + आम् अत्र <<ष्णान्ता षट्>>[[1.1.24]] इति षट्संज्ञायां <<षट्चतुर्भ्यश्च>>[[7.1.55]] इति नुटि टित्वाद् आम आद्यावयवे जाते उटो लोपे पदसञ्ज्ञायां <<झलां जशोऽन्ते>>[[8.2.39]] इति षकारस्य डकारे इति डकारस्यानुनासिके णकारे <<ष्टुना ष्टुः>>[[8.4.41]] इति नामो नकारस्य ष्टुवे 'षण्णाम्' इति । न च <<न पदान्ताट्टोरनाम्>>[[8.4.42]] इति ष्टुत्वनिषेध इति वाच्यम् । इति तत्र पर्युदासात् । <w>षट्त्सु - षट्सु</w> । 'षष् सुप्' अत्र पकारस्येत्सञ्ज्ञायां लोपे च <<स्वादिष्वसर्वनामस्थाने>>[[1.4.17]] इति पदसंज्ञायां <<झलां जशोऽन्ते>>[[8.2.39]] इति जश्त्वेन षकारस्य डकारे षड्+सु इति जाते <<डः सि धुट्>>[[8.3.29]] इति सकारस्य धुडागमे टित्वात् <<आद्यन्तौ टकितौ>>[[1.1.46]] इति आद्यावयवे जाते उटो लोपे <<खरि च>>[[8.4.55]] इति धकारस्य तकारे पुनश्च <<खरि च>>[[8.4.55]] इति डकारस्य टकारे 'षट्त्सु' इति । धुटोऽभावे 'षट्सु' इति ।