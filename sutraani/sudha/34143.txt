टेरिति । <<अल्लोपोऽनः>>[[6.4.134]] इत्यस्माल्लोप इति <<ति विंशतेर्डिति>>[[6.4.142]] इत्यतो डितीति चानुवर्तते । भस्येत्यधिकृतम् । तदाह - डितीत्यादिना । कतरत् कतरद् । 'कतर सु' अत्र <<अद्ड् डतरादिभ्यः पञ्चभ्यः>>[[7.1.25]] इति 'सु' इत्यस्य स्थाने अद्डि कृते कतर + अद्ड् इति जाते <<हलन्त्यम्>>[[1.3.3]] इति डस्येत्संज्ञायां <<तस्य लोपः>>[[1.3.9]] इति लोपे च कतर + अद् इति भूते <<यचि भम्>>[[1.4.18]] इति भसंज्ञायां <<टेः>>[[6.4.143]] इति टिसञ्ज्ञकस्य रेफोत्तरवर्त्यकारस्य लोपे मिलित्वा 'कतरद्' इति, अत्र <<वाऽवसाने>>[[8.4.56]] इति विकल्पेन चर्त्वे 'कतरत्' इति च रूपम् । औ - जसोः - कतरे, कतराणि, कतरशब्दात् अम्-औट्-शस्सु पूर्ववत् कतरत् कतरद्, कतरे, कतराणि । हे कतरत् इति । कतर + सु इति स्थिते <<एकवचनं संबुद्धिः>>[[2.3.49]] इति सम्बुद्धिसञ्ज्ञायाम् <<अद्ड् डतरादिभ्यः पञ्चभ्यः>>[[7.1.25]] इति सु - इत्यस्य स्थाने अद्डादेशे कृते डकारस्येत्संज्ञायां लोपे च भसंज्ञायां टिलोपे च कृते 'कतर् - अत्' अत्र यद् ह्रस्वान्तं तदङ्गं न, यच्चाङ्गं - 'कतर्' इति तद् ह्रस्वान्तं न । इति न <<एङ्ह्रस्वात् सम्बुद्धेः>>[[6.1.69]] इति तलोप इति भावः । तदाह - हे कतरद् इति । शेष पुंवदिति । सर्ववदित्यर्थः । एवं कतमदिति । अस्य डतमन्तत्वादिति भावः । अन्यतमस्येति । तस्याव्युत्पन्नप्रातिपदिकत्वेन डतमप्रत्ययान्तत्वाभावेन तत्राद्डादेशो नेत्यर्थः । <<एकाच्च प्राचाम्>>[[5.3.94]] इति डतरन्तादेकत्तरशब्दात् स्वमोरद्डादेशे प्राप्ते आह - एकतरादित्यादिना । एकतरशब्दात्परयोः स्वमोरद्डादेशप्रतिषेधो वक्तव्यः इत्यर्थः ।