<w>न षडिति ।</w> षट्इत्यनेन षट्संज्ञका गृह्यन्ते । <w>ङीप्टापाविति ।</w> <<ऋन्नेभ्यो ङीप्>>[[4.1.5]] इत्यतो ङीविति, <<टाबृचि>>[[4.1.9]] इत्यतष्टावित्यस्य चानुवृत्तेरिति भावः । स्वस्त्रादीन् पठति - स्वसा तिस्र इत्यादिना । स्वसेति । 'स्वसृ+ सु' अत्र <<ऋन्नेभ्यो ङीप्>>[[4.1.5]] इति ङीपि प्राप्ते <<न षट्स्वस्रादिभ्यः>>[[4.1.10]] इति ङीपो निषेधे <<ऋदुशनस्पुरुदंसोऽनेहसां च>>[[7.1.94]] इत्यनङि डित्त्वादन्त्यावयवे जाते अनुबन्धलोपे 'स्वसन् + स्' इति स्थिते <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इति दीर्घे <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सलोपे <<नलोपः प्रातिपदिकान्तस्य>>[[8.2.7]] इति नस्य लोपे च कृते 'स्वसा' इति रूपम् । <w>स्वसाराविति ।</w> 'स्वसृ + औ' अत्र <<ऋतो ङिसर्वनामस्थानयोः>>[[7.3.110]] इति गुणे अकारे <<उरण् रपरः>>[[1.1.51]] इति रपरे च जाते <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इत्युपधाया दीर्घत्वे 'स्वसारौ' इति रूपम् । जसि - स्वसारः । सम्बोधने <<ह्रस्वस्य गुणः>>[[7.3.108]] इति गुणे रपरे च हल्ङ्यादिना लोपे रस्य विसर्गे च - हे स्वसः, स्वसारौ, स्वसारः । स्वसारम्, स्वसारौ । शसि - पूर्वसवर्णदीर्घादेशे सस्य रुत्वे रस्य विसर्गत्वे च 'स्वसृः' इति । टा — स्वस्त्रा । ङे — स्वस्त्रे । ङसिङसोः - 'स्वसृ + अस्' इति स्थिते <<ऋत उत्>>[[6.1.111]] इति पूर्वपरयोः स्थाने उकारादेशे रपरत्वे च <<रात्सस्य>>[[8.2.24]] इति सलोपे रेफस्य विसर्गे च कृते स्वसुः । आमि - स्वसॄणाम् । ङौ - <<ऋतो ङिसर्वनामस्थानयोः>>[[7.3.110]] इति गुणे रपरे च 'स्वसरि' इति ॥ <w>द्यौर्गोवदिति ।</w> <<गोतो णित्>>[[7.1.90]] इति णिद्वत्वातिदेशात् <<अचो ञ्णिति>>[[7.2.115]] इति वृद्धिः । <w>राः पुंवदिति ।</w> <<रायो हलि>>[[7.2.85]] इत्यात्वम् । <w>नौर्ग्लौवदिति ।</w> सर्वत्राजादौ विभक्तौ परे आवादेश इति भावः । <w>इत्यजन्ताः स्त्रीलिङ्गाः |</w>