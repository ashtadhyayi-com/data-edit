<w>हशि चेति ।</w> अतो रोरप्लुतादिति पदत्रयं पूर्वसूत्रादनुवर्तते । <<ऋत उत्>> [[6.1.111]] इत्यतः उदिति च, तेन अप्लुतादतः परस्य रोरुः स्याद्धशि इति सूत्रार्थः । <w>शिवो वन्द्यः  इति ।</w> <qt>शिवस्-वन्द्यः</qt> इत्यत्र <<ससजुषो रुः>> [[8.2.66]] इत्यनेन सस्य रुत्वे <<हशि च>> [[6.1.114]] इत्यनेन हश्-प्रत्याहारान्तःपातिनि वन्द्यघटकवकारे परे रोरुत्वे <<आद्गुणः>> [[6.1.87]] इत्यनेन पूर्वपरयोः स्थाने गुणे च कृते <qt>शिवो वन्द्यः</qt> इति रूपम् । 