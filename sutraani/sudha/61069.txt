<w>एङ्ह्रस्वादिति ।</w> <<लोपो व्योर्वलि>>[[6.1.66]] इत्यतो लोप इति <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इत्यतो हल् इति चानुवर्तते । <w>हे राम इति ।</w> रामशब्दात्संबोधनार्थकप्रथमैकवचनविवक्षायां सौ कृते <qt>राम सु</qt> इति जाते <<एकवचनं संबुद्धिः>>[[2.3.49]] इति सोः सम्बुद्धिसंज्ञायां अनुबन्धलोपे सति <<यस्मात् प्रत्ययविधिस्तदादि प्रत्ययेऽङ्गम्>>[[1.4.13]] इत्यनेन रामशब्दस्याङ्गत्वे <<एङ्ह्रस्वात् सम्बुद्धेः>>[[6.1.69]] इत्यनेन सम्बुद्धिसम्बन्धिनि हल् रूपे सकारे लुप्ते सम्बोधनद्योतक हे इत्यस्य पूर्वयोगे कृते <qt>हे राम</qt> इति सिद्धम् । <qt>रामौ</qt> इत्यत्र तु पूर्ववत्प्रक्रिया | <qt>रामाः</qt> इत्यत्र पूर्ववत् प्रक्रिया बोध्या ।