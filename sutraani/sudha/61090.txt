<w>आटश्चेति ।</w> <<इको यणचि>>[[6.1.77]] इत्यतोऽचीति <<वृद्धिरेचि>>[[6.1.88]] इत्यतो वृद्धिरिति चानुवर्तते । <<एकः पूर्वपरयोः>>[[6.1.84]] इति चाधिकृतम्, तदाह - <w>आटोऽचीत्यादिना । बहुश्रेयस्यै ।</w> बहुश्रेयसीशब्दाच्च्तुर्थ्येकवचनविवक्षायां ङे ससागते <!प्रथमलिङ्गग्रहणञ्च!> इति बहुश्रेयसीशब्दस्य नदीसञ्ज्ञायाम् <<आण्नद्याः>>[[7.3.112]] इति ङे आडागमे टकारस्येत्सञ्ज्ञायां लोपे च <<आद्यन्तौ टकितौ>>[[1.1.46]] इत्याद्यावयवे भूते ङकारस्येत्सञ्ज्ञायां लोपे च <qt>बहुश्रेयसी-आ ए</qt> इति स्थिते <<आटश्च>>[[6.1.90]] इति पूर्वपरयोः स्थाने वृद्धौ कृतायां <<इको यणचि>>[[6.1.77]] इति यणि <qt>बहुश्रेयस्यै</qt> इति रूपम् । बहुश्रेयसीभ्यां, बहुश्रेयसीभ्यः चतुर्थी । <w>बहुश्रेयत्याः ।</w> बहुश्रयसीशब्दात् पञ्चम्येकवचनविवक्षायां ङसौ समागते ङकारस्येकारस्य चेत्सञ्ज्ञायां लोपे च <!प्रथमलिङ्गग्रहणञ्च!> इति नदीसञ्ज्ञायाम् <<आण्नद्याः>>[[7.3.112]] इत्याडागमे <<आटश्च>>[[6.1.90]] इति वृद्धौ यणि रुत्वे विसर्गे च <qt>बहुश्रेयस्याः</qt> इति रूपम् । बहुश्रेयसीभ्याम, बहुश्रेयसीभ्यः, पञ्चमी । <w>बहुश्रेयस्याः ।</w> बहुश्रेयसीशब्दात् षष्ठ्येकवचने ङसि कृते पूर्ववत् साधनिका ज्ञेया । ओसि-  बहुश्रेयस्योः । <qt>बहुश्रेयसी-आम्</qt> इति स्थिते नदीसञ्ज्ञायाम् <<ह्रस्वनद्यापो नुट्>>[[7.1.54]] इति नदीसञ्ज्ञकात्परस्यामो नुडागमे टित्वाद्यावयवे जाते उकारटकारयोरित्सञ्ज्ञायां लोपे च कृते परेण संयोज्य – <w>बहुश्रेयसीनाम्</w> इति रूपम् ।