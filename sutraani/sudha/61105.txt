<w>दीर्घाज्जसीति ।</w> <<प्रथमयोः पूर्वसवर्णः>>[[6.1.102]] इत्यतः पूर्वसवर्णः इति <<नादिचि>>[[6.1.104]] इत्यतो नेति इचीति चानुवर्ततेः इति भावः । <w>विश्वपाविति ।</w> विश्वपाशब्दात्प्रथमाद्विवचनविवक्षायाम् औ समागते <qt>विश्वपा औ</qt> इति स्थिते <<प्रथमयोः पूर्वसवर्णः>>[[6.1.102]] इति प्राप्ते <<दीर्घाज्जसि च>>[[6.1.105]] इति सूत्रेण पूर्वसवर्णदीर्घनिषेधे कृते <<वृद्धिरेचि>>[[6.1.88]] इति वृद्धौ सत्यां <qt>विश्वपौ</qt> इति रूपम् । <w>विश्वपाः इति ।</w> विश्वपाशब्दाज्जसि <<चुटू>>[[1.3.7]] इति जसो जकारस्येत्संज्ञायां <<तस्य लोपः>>[[1.3.9]] इति लोपे च <qt>विश्वपा-अस्</qt> इति दशायां <<प्रथमयोः पूर्वसवर्णः>>[[6.1.102]] इति पूर्वसवर्णदीर्घादेशे प्राप्ते <<दीर्घाज्जसि च>>[[6.1.105]] इति सूत्रेण पूर्वसवर्णदीधनिषेधे जाते <<अकः सवर्णे दीर्घः>>[[6.1.101]] इति पूर्वपरयोः स्थाने दीर्घादेशे सति सस्य रुत्वे,रस्य विसर्गे च कृते <qt>विश्वपाः</qt> इति रूपम् । <w>हे विश्वपा इति ।</w> हे विश्वपाः, हे विश्वपौ, हे विश्वपाः, इति प्रथमावत् । <w>विश्वपामिति ।</w> विश्वपाशब्दाद् द्वितीयैकवचनविवक्षायाम् अमि समागते सति <qt>विश्वपा अम्</qt> अत्र <<अमि पूर्वः>>[[6.1.107]] इत्यनेन पूर्वरूपैकादेशे सति <qt>विश्वपाम्</qt> इति रूपम् । <qt>विश्वपौ</qt> इति यथापूर्वमूह्यम् ।