<w>अमि पूर्व इति ।</w> <<अकः सवर्णे दीर्घः>>[[6.1.101]] इत्यतः अक इति पञ्चम्यन्तमनुवर्तते । <<एकः पूर्वपरयोः>>[[6.1.84]] इत्यधिकारः । <<इको यणचि>>[[6.1.77]] इत्यतोऽचि इत्यनुवर्तते, तदाह - <w>प्रकोऽन्यचीत्यादिना | राममिति ।</w> रामशब्दात् द्वितीयैकवचनविवक्षायां अमि प्रत्यये समागते <qt>राम अम्</qt> इतिदशायाम् <<अमि पूर्वः>>[[6.1.107]] इत्यनेन पूर्वपरयोः स्थाने पूर्वरूपैकादेशे कृते <qt>रामम्</qt> इति सिद्धम् । <w>रामाविति ।</w> रामशब्दात् द्वितीयाया द्विवचनविवक्षायाम् औटि कृते 'राम राम औ' अत्र <<सरूपाणामेकशेष एकविभक्तौ>>[[1.2.64]] इति एकराम अवशिष्टे सति रेफस्येत्संज्ञायां लोपे च <<वृद्धिरेचि>>[[6.1.88]] इत्यनेन वृद्धौ प्राप्तायां ताम्बाधित्वा <<प्रथमयोः पूर्वसवर्णः>>[[6.1.102]] इत्यनेन पूर्वसवर्णदीर्घे प्राप्ते तस्य <<नादिचि>>[[6.1.104]] इत्यनेन निषेधे कृते <<वृद्धिरेचि>>[[6.1.88]] इत्यनेन वृद्धौ कृतायाम् <qt>रामौ</qt> इति सिद्धयति ।