सम्प्रसारणाच्चेति । <<इको यणचि>>[[6.1.77]] इत्यतः अचीति 'अमि पूर्वः' इत्यतः पूर्व इति चानुवर्तते । <<एकः पूर्वपरयोः>>[[6.1.84]] इत्यधिकृतम् । तदाह - <>सम्प्रसारणादित्यादिना . विश्वौह इति ।<> विश्ववाह् + शस् अत्र शस्येत्सज्ञायां लोपे च <<यचि भम्>>[[1.4.18]] इति भसंज्ञायाम् <<वाह ऊठ्>>[[6.4.132]] इति सम्प्रसारणे प्राप्ते किं नाम सम्प्रसारणम् ? <<इग्यणः सम्प्रसारणम्>>[[1.1.45]] इत्यनेन वरूपस्य यणः स्थाने उकाररूपे सम्प्रसारणे कृते 'विश्व ऊ आह् अस्' इति जाते <<सम्प्रसारणाच्च>>[[6.1.108]] इति पूर्वरूपैकादेशे विहिते 'विश्व + उह् + अस्' इत्यवशिष्ठे <<एत्येधत्यूठ्सु>>[[6.1.89]] इति पूर्वपरयोः स्थाने वृद्धौ संयोगे सस्य रुत्वे रस्य विसर्गे च कृते 'विश्वौहः' इति रूपम् । <>इत्यादीति ।<> विश्वोहा, विश्ववाड्भ्याम्, विश्ववाड्भिः, विश्ववाड्भ्यः । विश्वौहे । विश्वौहः । विश्वौहः । विश्वौहोः। विश्वौहाम् । विश्ववाट्त्सुविश्ववाट्सु ।