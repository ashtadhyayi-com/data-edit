<w>हरेऽवेति । </w> <qt>हरे-अव</qt> इति स्थिते, अत्र <<एङः पदान्तादति>> [[6.1.109]] — को वात्र पदान्ते एङ् ? रेफान्तःपात्येकारः पदान्ते एङ्, ततः परः को वा अकराः ? अवेत्यस्याकारः, अत्र पूर्वपरयोः स्थाने पूर्वरूपादेशः प्राप्तः । को वा पूर्वः ? एकारः, तस्मिन् जाते सति <qt>हरेऽव</qt> इति रूपम्भवति । एवमेव, <qt>विष्णो-अव</qt> इति स्थिते अत्र <<एङः पदान्तादति>> [[6.1.109]] इत्यनेन सूत्रेण पूर्वपरयोः स्थाने पूर्वरूपैकादेशे सति <qt>विष्णोऽव</qt> इति रूपम् ॥