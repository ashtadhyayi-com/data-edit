<w>ङसिङसोश्चेति ।</w> <<एङः पदान्तादति>>[[6.1.109]] इत्यत एङ इति, अतीति चानुवर्तते । <<अमि पूर्वः>>[[6.1.107]] इत्यतः पूर्व इत्यनुवर्तते । <<एकः पूर्वपरयोः>>[[6.1.84]] इत्यधिकृतम् । तदाह – <w>एङो ङसिङसोरित्यादिना । हरेः । </w> हरिशब्दात्पञ्चम्येकवचनविवक्षायां ङसौ समागते ङकारस्येकारस्य चेत्सञ्जायां लोपे च <qt>हरि अस्</qt> इति जाते <<शेषो घ्यसखि>>[[1.4.7]] इति घिसञ्ज्ञायां <<घेर्ङिति>>[[7.3.111]] इति गुणे कृते <<ङसिङसोश्च>>[[6.1.110]] इति पूर्वरूपे सकारस्य रुत्वे विसर्गे च <qt>हरेः</qt> इति रूपम् । पञ्चमीद्विवचनबहुवचने - हरिभ्याम, हरिभ्यः इति । <w>हरेः ।</w> हरिशब्दात् षष्ठ्येकवचनविवक्षायां ङसि प्रत्यये कृते ङकारस्येत्सञ्ज्ञायां लोपे च <qt>हरि-अस्</qt> इति स्थिते घिसञ्ज्ञायाम् <<घेर्ङिति>>[[7.3.111]] इति गुणे <<ङसिङसोश्च>>[[6.1.110]] इति पूर्वरूपे सकारस्य रुत्वे विसर्गे च <qt>हरेः</qt> इति रूपम् । <w>हर्योः ।</w> हरिशब्दात्षष्ठीद्विवचनविवक्षायाम् ओसि कृते <<इको यणचि>>[[6.1.77]] इति यणि सस्य रुत्वे रस्य विसर्गे च <qt>हर्योः</qt> इति रूपम् । <w>हरीणाम् ।</w> <qt>हरि-आम्</qt> इति स्थिते <<ह्रस्वनद्यापो नुट्>>[[7.1.54]] इति नुटि <<नामि>>[[6.4.3]] इति दीर्घादेशे <<अट्कुप्वाङ्नुम्व्यवायेऽपि>>[[8.4.2]] इति णत्वे <qt>हरीणाम्</qt> इति ।