<w>ख्यत्यादिति ।</w> खिखी इत्यनयोः, तिती इत्यनयोश्च कृतयणादेशयोः ख्य त्य इति निर्देशः । यकारादकार उच्चारणार्थः । <<एङः पदान्तादति>>[[6.1.109]] इत्यतो अतीत्यनुवर्तते । तच्च षष्ठ्यन्तं विपरिणम्यते । <<ङसिङसोश्च>>[[6.1.110]] इत्यतो ङसिङसोरित्यनुवर्तते। अवयवषष्ठ्येषा । ततश्चङसिङसोरवयवस्य अत इति लभ्यते । <<ऋत उत्>>[[6.1.111]] इत्यतः उदित्यनुवर्तते । तदाह - <w>खितिशब्दान्यामित्यादिना । सख्युः ।</w> सखिशब्दात्पञ्चम्येकवचनविवक्षायां ङसौ समागते ङकारस्येत्सज्ञायां लोपे । च <qt>सखि अस्</qt> इति स्थिते <<इको यणचि>>[[6.1.77]] इति यणादेशे <qt>सख्य अस्</qt> इति जाते तत्र <<ख्यत्यात् परस्य>>[[6.1.112]] इत्यनेन असोऽकारस्य उत्वे <qt>सख्युस्</qt> इति,तत्र सस्य रुत्वे विसर्गे च कृते <qt>सख्युः</qt> इति रूपम् । पञ्चमीद्विवचनबहुवचने तु - सखिभ्याम्, सखिभ्यः इति । षष्ठ्येकवचनविवक्षायां <qt>सखि अस्</qt> इति स्थिते पूर्ववत् यणि अस्योत्वे रुत्वे विसर्गे च सख्युः इति । ओसि - सख्योः । आमि - सखीनाम् ।