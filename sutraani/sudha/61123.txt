<w> गवाग्रमिति ।</w><qt>गो-अग्रम्</qt>इति दशायाम् <<अवङ् स्फोटायनस्य>> [[6.1.123]] इत्यनेन पदान्ते विद्यमानस्य एङन्तस्य <qt>गो</qt> इत्यस्य अवङादेशः प्राप्तः <qt>अग्रम्</qt> एतत् घटकाकारे परे । सः अवङादेशः कुत्र स्यात् ? अवङि अनेकाल्त्वात् <<अनेकाल्शित्सर्वस्य>> [[1.1.55]] इत्यनेन सर्वादेशे प्राप्ते <<ङिच्च>> [[1.1.53]] इत्यनेन ङिदादेशस्यानेकाल्त्वेऽपि अन्त्यादेश इति गोशब्दस्य गकारोत्तवर्ति-ओकारस्य अनुबन्धलोपपूर्वके अवङादेशे <qt>गव-अग्रम्</qt> इति जाते <<अकः सवर्णे दीर्घः>> [[6.1.101]] इत्यनेन दीर्घे <qt>गवाग्रम्</qt> इत्यपि रूपम्भवति । अत्रायं विचारः — <<सर्वत्र विभाषा गोः>> [[6.1.122]] इत्यनेन प्रकृतिभावो विकल्पेन भवति । तदभावे अवङादेशो विकल्पेन । तदभावे च पूर्वरूपमिति <qt>गो अग्रम्</qt>, <qt>गोऽग्रम्</qt>, <qt>गवाग्रम्</qt> इति रूपत्रयम् ॥