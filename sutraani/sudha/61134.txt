<w>सोऽचि लोप इति ।</w> स इति प्रथमैकवचनान्तं स्वरूपपरम् । ततः षष्ठ्या लुक् सस् शब्दस्येति लभ्यते । सुलोप इत्यनुवर्तते; तदाह —<w>स इत्यस्येत्यादिना ।</w> <qt>सस् इमामविड्ढिप्रभृतिम्</qt> इत्यत्र <<सोऽचि लोपे चेत्पादपूरणम्>> [[6.1.134]] इति सकारलोपाभावे पादोऽत्र न पूर्यते अतोऽनेन सकारलोपे <<आद्गुणः>> [[6.1.87]] इत्यनेन गुणे सति <qt>सेमानविड्ढिप्रभृतिम्</qt> इति सिद्धम् । एवम् — <qt>सस् एष दाशरथी रामः</qt> इत्यत्र <<सोऽचि लोपे चेत्पादपूरणम्>> [[6.1.134]] इत्यनेन पादपूरणार्थं सलोपे विहिते <<वृद्धिरेचि>> [[6.1.88]] इत्यने वृद्धौ <qt>सैष दाशरथी रामः</qt> इति पादपूरणसिद्धिः ॥ इति विसर्गसन्धिप्रकरणम् ॥