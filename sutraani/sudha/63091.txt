आ सर्वनाम्न इति । आ इत्यविभक्तिकनिर्देशः । <<दृग्दृशवतुषु>>[[6.3.89]] इति सूत्रमनुवर्तते । तदाह - सर्वनाम्न इत्यादिना । तादृक्-तादृग् । <ृततद् दृश>> इति स्थिते <<त्यदादिषु दृशोऽनालोचने कञ् च>>[[3.2.60]] इति क्विन् तस्य सर्वस्य लोपे कृते <<आ सर्वनाम्नः>>[[6.3.91]] इति तद्शब्दस्याकारान्तादेशे सवर्णदीर्घे च 'तादृश्' इति रूपम्, तस्य <<कृत्तद्धितसमासाश्च>>[[1.2.46]] इति प्रातिपदिकसंज्ञायां सावागते तस्य हल्ङ्यादिना लोपे <<क्विन्प्रत्ययस्य कुः>>[[8.2.62]] इत्यस्यासिद्वत्वात् <<व्रश्चभ्रस्जसृजमृजयजराजभ्राजच्छशां षः>>[[8.2.36]] इत्यादिना षत्वे तस्य <<झलां जशोऽन्ते>>[[8.2.39]] इति डत्वे, <<क्विन्प्रत्ययस्य कुः>>[[8.2.62]] इति कुत्वेन गकारे <<वाऽवसाने>>[[8.4.56]] इति चर्त्वेन पक्षे ककारे 'तादृक' इति । तदभावे 'तादृग्' इति । <w>तादृग्भ्याम् ।</w> तादृश् + भ्याम् अत्र <<व्रश्चभ्रस्जसृजमृजयजराजभ्राजच्छशां षः>>[[8.2.36]] इत्यादिना षत्वे जश्त्वेन डत्वे <<क्विन्प्रत्ययस्य कुः>>[[8.2.62]] इति इति गत्वे 'तादृग्भ्याम्' इति रूपम् । <w>विट् – विड्</w> । 'विश्- प्रवेशने' धातोः क्विपि, कृदन्तत्वात्प्रातिपदिकसञ्ज्ञायां सौ हल्ङयादिना लोपे <<व्रश्चभ्रस्जसृजमृजयजराजभ्राजच्छशां षः>>[[8.2.36]] इत्यादिना षत्वे <<झलां जशोऽन्ते>>[[8.2.39]] इति जश्त्वेन डत्वे <<वाऽवसाने>>[[8.4.56]] इति चर्त्वेन पक्षे टत्वे 'विट्' इति, चर्त्वाभावे - 'विड्' इति । विड्भ्याम् । 'विश् भ्याम्' अत्र पदसंज्ञायाम् <<व्रश्चभ्रस्जसृजमृजयजराजभ्राजच्छशां षः>>[[8.2.36]] इति षत्वे तस्य जश्त्वेन डत्वे सति रूपम् ।