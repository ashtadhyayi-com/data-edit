समः समीति । समीत्यविभक्तिकोऽनिर्देशः । सम्यङ् । 'सम् अन् च् क्विन्' इत्यत्र <<समः समि>>[[6.3.93]] इति समः स्थाने सम्यादेशे विहिते, <<इको यणचि>>[[6.1.77]] इति यणि 'सम्यन् च् क्विन्' इति स्थिते क्विनः सर्वस्यापहारे <<अनिदितां हल उपधायाः क्ङिति>>[[6.4.24]] इति न् लोपे कृदन्तत्वात्प्रातिपदिकसञ्ज्ञायाम् सावागते नुमि, हलङ्यादिना सुलोपे संयोगान्तलोपे कुत्वे च 'सम्यङ्' इति । सम्यञ्चौ । 'सम् अच् औ' इति स्थिते <<समः समि>>[[6.3.93]] इति सम्यादेशे, यणि, नुमि, अनुस्वारे, परसवर्णे च रूपम् । एवं सम्यञ्चः । सम्यञ्चम्, सम्यञ्चौ । समीचः । 'सम् अन् च् शस्' इति दशायां शस्येत्सञ्ज्ञायां लोपे च <<अनिदितां हल उपधायाः क्ङिति>>[[6.4.24]] इति नलोपे <<समः समि>>[[6.3.93]] इति सम्यादेशे 'समि अच् अस्' इति जाते भसञ्ज्ञायाम् <<अचः>>[[6.4.138]] इत्यकारलोपे <<चौ>>[[6.1.222]] इति पूर्वस्याणो दीर्घे संयोगे च कृते, रुत्वविसर्गयोः 'समीचः' इति । सम्यग्भ्याम् । 'सम् अच् भ्याम्' इत्यत्र <<समः समि>>[[6.3.93]] इति सम्यादेशे यणि कृते जश्त्वे च 'सम्यग्भ्याम्' इति । एवं सम्यग्भिः । समीचा, समीचे । समीचे । समीचोः । समीचाम् । समीचि । सम्यक्षु ।