<w>उपानत् ।</w> णह – बन्धने । <<णो नः>> इति नत्वे उपनह्यते इति विग्रहे उपपूर्वात् सम्पदादित्वात् कर्मणि क्विप् । <<नहिवृतिवृषिव्यधिरुचिसहितनिषु क्वौ>> इत्यादिना पूर्वपदस्य दीर्घः । उपानहशब्दः स्त्रीलिङ्गः, - 'पादुका । पादूरुपानत्स्त्री' इत्यमरः । कृदन्तत्वात्प्रातिपदिकसंज्ञायां सावागते <qt>उपानह्+सु</qt>  इति स्थिते सोरुकारे गते 'स्' इत्यस्य <<हल्ङ्याब्भ्यो दीर्घात् सुतिस्यपृक्तं हल्>> इति लोपे <<नहो धः>> इति हकारस्य धत्वे <<झलां जशोऽन्ते>> इति धकारस्य दत्वे <<वाऽवसाने>> इति चर्त्वे 'उपानत्' इति । पक्षे - 'उपानद्' इति । <w>उपानत्सु ।</w> <qt>उपानह + सुप्</qt>  इत्यत्र पकारस्येत्संज्ञायां लोपे च <<नहो धः>> इति हस्य धत्वे <<झलां जशोऽन्ते>> इति धस्य दत्वे <<खरि च>> इति चर्त्वे 'उपानत्सु' इति रूपं सिद्धम् । <w>उष्णिक् ।</w> उत्पूर्वात् ष्णिह् धातोः <<ऋत्विग्दधृक्स्रग्दिगुष्णिगञ्चुयुजिक्रुञ्चां च>> इत्यादिना क्विनि तस्य सर्वस्य लोपे निपातनाद्दलोपषत्वे च निष्पन्नः – उष्णिह् शब्दः । कृदन्तत्वात्प्रातिपदिकसंज्ञायां सावागते तस्य हल्ङ्यादिना लोपे <<क्विन्प्रत्ययस्य कुः>> इति कुत्वेन हकारस्य घत्वे <<झलां जशोऽन्ते>> इति जश्त्वेन गत्वे <<वाऽवसाने>> इति चर्त्वेन वा कत्वे 'उष्णिक्' इति । पक्षे - 'उष्णिग्' इति । <w>उष्णिग्भ्याम् ।</w> <qt>उष्णिह् + भ्याम्</qt>  इत्यत्र <<क्विन्प्रत्ययस्य कुः>> इति कुत्वेन घत्वे तस्य जश्त्वे च कृते रूपम् । सुपि - 'उष्णिक्षु' इति । <w>द्यौः ।</w> <qt>दिव्+सु</qt>  इत्यत्र <<दिव औत्>> इति वकारस्य औकारे <<इको यणचि>> इति यणि सस्य रुत्वे रेफस्य विसर्गत्वे च 'द्यौः' इति सिद्धम् । <w>द्युभ्याम् ।</w> <qt>दिव्+भ्याम्</qt>  इत्यत्र <<दिव उत्>> इति वस्योत्वे <<इको यणचि>> इति यणि 'द्यभ्याम्' इति रूपं सिद्धम् । <w>गीः ।</w> 'गॄ-निगरणे' क्विप् <<ॠत इद्धातोः>> इति इत्वम्, <<उरण् रपरः>> इति रपरत्वम् । गिर् शब्दात्सुयुत्पत्तिः, सोर्लोपः, <<र्वोरुपधाया दीर्घ इकः>> इति दीर्घे, रेफस्य विसर्गः, इति भावः । <w>एवं पूरिति ।</w> गीर्वदित्यर्थः । 'पृ-पालनपूरणयोः' क्विप् <<उदोष्ठ्यपूर्वस्य>> इत्युत्वं रपरत्वम् । पुर् शब्दात् सोर्लोपः <<र्वोरुपधाया दीर्घ इकः>> इति दीर्घः, रेफस्य विसर्ग इति भावः । <w>चतस्रः ।</w> <qt>चतुर् + जस्</qt>  इत्यत्र <<त्रिचतुरोः स्त्रियां तिसृचतसृ>> इति चतुरशब्दस्य चतस्रादेशे विहिते जसो जकारस्य <<चुटू>> इतीत्संज्ञायां <<तस्य लोपः>> इति लोपे च <<अचि र ऋतः>> इति ऋकारस्य रेफत्वे, सस्य रुत्वे रेफस्य विसर्गत्वे च कृते 'चतस्रः' इति सिद्धम् । एवं शस्यपि - 'चतस्रः' इति । <w>चतसृणाम् ।</w> <qt>चतुर् + आम्</qt>  इति स्थिते <<त्रिचतुरोः स्त्रियां तिसृचतसृ>> इति चतस्त्रादेशे <qt>चतस् + आम्</qt>  इति जाते अत्र <<अचि र ऋतः>> इति ऋकारस्य रेफादेशे प्राप्ते <!नुमचिरतृज्वद्भावेभ्यो नुट् पूर्वविप्रतिषेधेन!> इति पूर्वविप्रतिषेधेन तं बाधित्वा <<ह्रस्वनद्यापो नुट्>> इति नुटि, उटि गते टित्त्वादाद्यावयवे जाते <qt>चतसृ + नाम्</qt>  इति स्थिते <<नामि>> इति दीर्घ प्राप्ते <<न तिसृचतसृ>> इति निषिद्धे <!ऋवर्णान्नस्य णत्वं वाच्यम्!> इति णत्वे 'चतसृणाम्' इति रूपं सिद्धम् । <w>का ।</w><qt>किम् + सु</qt>  अत्र 'किमः कः' इति कादेशे <<अनेकाल्शित्सर्वस्य>> इति सर्वस्य स्थाने जाते <<अजाद्यतष्टाप्>> इति टापि <<चुटू>> इति टकारस्य <<हलन्त्यम्>> इति पकारस्य चेत्संज्ञायां <<तस्य लोपः>> इति लोपे <<अकः सवर्णे दीर्घः>> इति दीर्घादेशे 'का सु' इति भूते उकारस्य <<उपदेशेऽजनुनासिक इत्>> इति इत्सज्ञायां <<तस्य लोपः>> इति लोपे <<हल्ङ्याब्भ्यो दीर्घात् सुतिस्यपृक्तं हल्>> इति स् लोपे 'का' इति सिद्धम् । <w>के ।</w> <qt>किम् + औ</qt>  इत्यत्र 'किमः कः' इति कादेशे <<अजाद्यतष्टाप्>> इति टापि टकारपकारयोरित्संज्ञायां लोपे च <<अकः सवर्णे दीर्घः>> इति दीर्घे <<औङ आपः>> इति 'शी' आदेशे शकारस्येत्संज्ञायां लोपे च <<आद्गुणः>> इति गुणे 'के' इति रूपम् । <w>काः।</w> <qt>किम् + जस्</qt>  अत्र कादेशे टापि, सवर्णदीर्घे, रुत्वे विसर्गे च रूपम् । <w>सर्वावदिति ।</w> सर्वाशब्दवदित्यर्थः ।