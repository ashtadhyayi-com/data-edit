चौ । <<चजोः कु घिण्ण्यतोः>>[[7.3.52]] इति निर्दशाच्चवर्गग्रहणं न भवतीत्याह - लुप्ताकारनकारेऽञ्चताविति । <<ढ्रलोपे पूर्वस्य दीर्घोऽणः>>[[6.3.111]] इति सूत्रात् अणो दीर्घ इत्यनुवर्तते, तदाह - अणो दीर्घ इति । प्राचः । 'प्र अच् शस्' इति स्थिते अत्र शस्येत्संज्ञायां लोपे च <<यचि भम्>>[[1.4.18]] इति भसञ्ज्ञायाम् <<अचः>>[[6.4.138]] इति अच अकारस्य लोपे <<चौ>>[[6.1.222]] इति प्र-अकारस्य दीर्घत्वे संयोगे सस्य रुत्वे रस्य विसर्गत्वे च 'प्राच' इति रूपम् । सर्वत्राजादौ विभक्तौ परे एवं क्रमः । प्राग्भ्याम् । प्राच् + भ्याम् अत्र पदसञ्ज्ञायाम् <<क्विन्प्रत्ययस्य कुः>>[[8.2.62]] इति कुत्वे प्राप्ते तस्यासिद्धत्वात् <<चोः कुः>>[[8.2.30]] इति कुत्वेन ककारे <<झलां जशोऽन्ते>>[[8.2.39]] इति गकारे 'प्राग्भ्याम्' इति रूपम् । प्राग्भिः । प्राचे । प्राचः, प्राचोः, प्राक्षु । प्रत्यङ् । 'प्रति अन् च्' इत्यवस्थायाम् <<ऋत्विग्दधृक्स्रग्दिगुष्णिगञ्चुयुजिक्रुञ्चां च>>[[3.2.59]] इति क्विनि तस्य सर्वस्य लोपे <<इको यणचि>>[[6.1.77]] इति यणि <<अनिदितां हल उपधायाः क्ङिति>>[[6.4.24]] इति नस्य लोपे कृदन्तत्वात्प्रातिपदिकसञ्ज्ञायां सावागते <<उगिदचां सर्वनामस्थानेऽधातोः>>[[7.1.70]] इति नुमि उमि गते मित्वादन्त्यादचः परे हल्ङ्यादिना सुलोपे चकारस्य संयोगान्तलोपे नुमो नकारस्य <<क्विन्प्रत्ययस्य कुः>>[[8.2.62]] इति कुत्वेन ङकारे 'प्रत्यङ्' इति रूपम् । प्रत्यञ्चौ । प्रत्यच् + औ इति स्थिते <<उगिदचां सर्वनामस्थानेऽधातोः>>[[7.1.70]] इति नुमि, तन्नकारस्य अनुस्वारे तस्य परसवर्णे ञकारे मिलित्वा 'प्रत्यञ्चौ' इति रूपम् । एवं प्रत्यञ्चः । प्रत्यञ्चम्, प्रत्यञ्चौ । प्रतीवः । 'प्रति अन् च् शस्' इत्यवस्थायाम् <<अनिदितां हल उपधायाः क्ङिति>>[[6.4.24]] इति नलोपे कृते शकारस्येत्संज्ञायां लोपे च <<यचि भम्>>[[1.4.18]] इति भसञ्ज्ञायाम् <<अचः>>[[6.4.138]] इत्यकारलोपे <<चौ>>[[6.1.222]] इति पूर्वस्याणो दीर्घत्वे सस्य रुत्वे रेफस्य विसर्गत्वे च 'प्रतीचः' इति रूपम् । प्रत्यग्भ्याम् । 'प्रति अन् च् भ्याम्' इत्यत्र <<अनिदितां हल उपधायाः क्ङिति>>[[6.4.24]] इति न लोपे 'इको यणचि' इति यणि <<चोः कुः>>[[8.2.30]] इति कुत्वे 'प्रत्यग्भ्याम्' इति रूपम् । एवं प्रत्यग्भिः । प्रतीचे, प्रतीचः । प्रतीचोः । प्रतीचाम् । प्रतीचि । प्रत्यक्षु । उदङ् । 'उद् अन् च सु' इति स्थिते, <<अनिदितां हल उपधायाः क्ङिति>>[[6.4.24]] इति न् लोपे <<उगिदचां सर्वनामस्थानेऽधातोः>>[[7.1.70]] इति नुमि, हल्ङ्यादिना सुलोपे संयोगान्तलोपे कुत्वे च 'उदङ्' इति रूपम् ।