<w>नामीति ।</w> <<ढ्रलोपे पूर्वस्य दीर्घोऽणः>>[[6.3.111]] इत्यतो दीर्घ इत्यनुवर्तते । दीर्घश्रुत्या च अच इत्युपस्थितम् । तेन चाङ्गं विशेष्यते । अतस्तदन्तविधिस्तदाह - <w>अजन्ताङ्गस्येत्यादिना । रामाणामिति ।</w> रामशब्दात् पष्ठीबहुवचनविवक्षायाम् आमि <qt>राम आम्</qt> अत्र <<ह्रस्वनद्यापो नुट्>>[[7.1.54]] इति नुटि टित्त्वादाद्यावयवे उकारटकारयोरित्संज्ञायां लोपे च <qt>राम नाम्</qt> इति जाते <<नामि>>[[6.4.3]] इति दीर्घे <<अट्कुप्वाङ्नुम्व्यवायेऽपि>>[[8.4.2]] इति णत्वे <qt>रामाणाम्</qt> इति सिद्धम् । <w>रामे इति ।</w> रामशब्दात्सप्तम्येकवचनविवक्षायां ङौ कृते <<लशक्वतद्धिते>>[[1.3.8]] इति ङकारस्येत्संज्ञायां लोपे च <qt>राम इ</qt> इति जाते तत्र <<आद्गुणः>>[[6.1.87]] इति गुणे <qt>रामे</qt> इति रूपम् । <w>रामयोरिति ।</w> रामशब्दात् सप्तमीद्विवचनविवक्षायाम् ओसि प्रत्यये <qt>राम ओस</qt> अत्र <<ओसि च>>[[7.3.104]] इत्यनेन एकारे तस्य अयादेशे च कृते परेण संयुक्ते <qt>रामयोः</qt> इति रूपम् ।