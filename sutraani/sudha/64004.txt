<w>न तिसृचतस्त्रिति ।</w> तिसृचतसृ इति लुप्तषष्ठीकं पदम् । <<ढ्रलोपे पूर्वस्य दीर्घोऽणः>>[[6.3.111]] इत्यतो दीर्घ इत्यनुवर्तते । <<नामि>>[[6.4.3]] इति सूत्रं चानुवर्तते, तदाह - <w>एयोरित्यादिना । तिसृणामिति ।</w> 'तिसृ + आम्' इति स्थिते नुटं च बाधित्वा <<अचि र ऋतः>>[[7.2.100]] इति रत्वे प्राप्ते <!नुमचिरतृज्वद्भावगुणेभ्यो नुट् पूर्वविप्रतिषेधेन!> इति रत्वं बाधित्वा नुटि कृते 'तिसृ + नाम्' इति स्थिते 'नामि' इत्यनेन दीर्घे प्राप्ते <<न तिसृचतसृ>>[[6.4.4]] इति निषिद्धे <!ऋवर्णान्नस्य णत्वं वाच्यम्!> इति वार्तिकेन णत्वे विहिते <qt>तिसृणाम्</qt> इति रूपम् । सुपि रत्वे <<आदेशप्रत्यययोः>>[[8.3.59]] इति षत्वे 'तिसृषु' इति रूपम् । <w>द्वे इति ।</w> <qt>द्वि + औ</qt> अत्र <<त्यदादीनामः>>[[7.2.102]] इति अकारान्तादेशे कृते <<अजाद्यतष्टाप्>>[[4.1.4]] इति अकारान्तत्वादिहापि टापि <<चुटू>>[[1.3.7]] इति टकारस्य <<हलन्त्यम्>>[[1.3.3]] इति पकारस्य चेत्संज्ञायां लोपे च कृते 'द्व आ औ' इति जाते <<अकः सवर्णे दीर्घः>>[[6.1.101]] इति दीर्घादेशे <<औङ आपः>>[[7.1.18]] इत्यौकारस्य शीत्वे कृते शकारस्येत्संज्ञायां लोपे च <<आद्गुणः>>[[6.1.87]] इति गुणे 'द्वे' इति रूपम् । शसि - 'द्वे' इति । <w>द्वयोः ।</w> पूर्ववत् 'द्वा' इति कृते <<आङि चापः>>[[7.3.105]] इति आवन्ताङ्गत्यैकारे अयादेशे च कृते सस्य रुत्वे विसर्गे च जाते 'द्वयोः' इति रूपम् । <w>गौरीति ।</w> गौरशब्दात् गौरादिलक्षणङीषि <<यस्येति च>>[[6.4.148]] इत्यकारलोपे गौरीशब्दः । तस्मात्सु तस्य हल्ङ्यादिना लोपे 'गौरी' इति रूपम् । <w>गौर्यौ ।</w> 'गौरी + औ' अत्र <<प्रथमयोः पूर्वसवर्णः>>[[6.1.102]] इति पूर्वसवर्णदीर्घत्वे प्राप्ते <<दीर्घाज्जसि च>>[[6.1.105]] इति पूर्वसवर्णदीर्घनिषेधे <<इको यणचि>>[[6.1.77]] इति यणि <<अचो रहाभ्यां द्वे>>[[8.4.46]] इति द्वित्वे संयोगे च कृते 'गौर्यौ' इति रूपम् । <w>गौर्य्यः ।</w> गौरीशब्दाज्जसि समागते 'गौरी + अस्' अत्र <<दीर्घाज्जसि च>>[[6.1.105]] इति पूर्ववर्णदीर्घनिषेधे सति यणि, रुत्वे विसर्गे च 'गौर्य्य:' इति रूपम् । <w>हे गौरि ।</w> 'गौरी + सु' अत्र <<यू स्त्र्याख्यौ नदी>>[[1.4.3]] इति नदीसञ्ज्ञायाम् <<अम्बाऽर्थनद्योर्ह्रस्वः>>[[7.3.107]] इति ह्रस्वत्वे <<एङ्ह्रस्वात् सम्बुद्धेः>>[[6.1.69]] इति सुलोपे 'हे गौरि' इति रूपम् । <w>इत्यादति ।</w> ङे - गौर्य्यै, ङसिङसोः - गौर्य्याः । आमि — गौरीणाम् । ङौ — गौर्य्याम् । अत्र क्रमेण - <<आण्नद्याः>>[[7.3.112]] <<ह्रस्वनद्यापो नुट्>>[[7.1.54]] <<ङेराम्नद्याम्नीभ्यः>>[[7.3.116]] इति नदीकार्यं बोध्यम् । <w>लक्ष्मीः ।</w> <!लक्षेर्मुट् च!> इति लक्षधातोरीप्रत्यये मुडागमे लक्ष्मीशब्दः । तस्मात् सौ समागते उकारस्येत्सज्ञायां लोपे च अङ्यन्तत्वान्न सुलोपः किन्तु सस्य रुत्वे विसर्गे च 'लक्ष्मी:' इति रूपम् । <w>गौरीवदिति ।</w> अम्बार्थेत्यादिनदीकार्यमित्यर्थः । हे लक्ष्मि, लक्ष्म्यै, लक्ष्म्याः,लक्ष्मीणाम, लक्ष्म्याम् ।