<w>सर्वनामस्थाने इति ।</w> <qt>नोपधायाः</qt> इति सूत्रमनुवर्तते । <<ढ्रलोपे पूर्वस्य दीर्घोऽणः>>[[6.3.111]] इत्यतो दीर्घ इत्यनुवर्तते । तदाह - <w>नान्तस्येत्यादिना । तदन्तस्येति ।</w> षष्ठीतत्पुरुषोऽयम् । तस्य प्रातिपदिकसञ्ञ्ज्ञकपदस्य अन्तो यो नकारस्तस्येत्यर्थः। प्रातिपदिकेति किम् ? अहन् । पदमिति किम् ? राजानौ, राजानः । <w>सखा ।</w> सखिशब्दात् प्रथमैकवचनविवक्षायाम् सुसमागते उकारस्येत्सञ्ज्ञायां लोपे च <qt>सखि-स्</qt> इति स्थिते <<अनङ् सौ>>[[7.1.93]] इति अनङादेशे प्राप्ते क्व स्यात् इति शङ्कायाम् <<अनेकाल्शित्सर्वस्य>>[[1.1.55]] इति परिभाषया सर्वस्य स्थाने प्राप्ते परं <<ङिच्च>>[[1.1.53]] इत्यनेन तं प्रवाध्य अन्त्यस्य-खकारोत्तरवर्तिन इकारस्य स्थानेऽनङादेशे जाते ङकारस्येत्सञ्ज्ञायां लोपे च <qt>सखन् स्</qt> इति जाते <<अलोऽन्त्यात् पूर्व उपधा>>[[1.1.65]] इति उपधासञ्ज्ञात्वे <<सर्वनामस्थाने चासम्बुद्धौ>>[[6.4.8]] इति नान्तस्य पदस्योपधाया दीर्घे विहिते <qt>सखान् स्</qt> इत्यवस्थायाम् <<अपृक्त एकाल् प्रत्ययः>>[[1.2.41]] इति सस्यापृक्तसञ्ज्ञायां कृतायाम् <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सस्य लोपे <qt>सखान्</qt> इत्यवशिष्टे <<नलोपः प्रातिपदिकान्तस्य>>[[8.2.7]] इति नलोपे <qt>सखा</qt> इति रूपम् ।