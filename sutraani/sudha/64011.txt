<w>अप्तृन्निति ।</w> <<नोपधायाः>>[[6.4.7]] इत्यत उपधाया इत्यनुवर्तते । <<सर्वनामस्थाने चासम्बुद्धौ>>[[6.4.8]] इति चकारवर्ज सर्वमनुवर्तते । तदाह - <w>अदादीनामिति ।</w> नप्ता - पौत्रो दौहित्रो वा, नेष्टा-अध्वर्युगणीय ऋत्विक् । पोता - ब्रह्मगणीय ऋत्विक्, होता-ऋग्वेदीय ऋत्विक्, प्रशास्ताऽपि - ऋत्विक्, इति बोध्यम् । <w>क्रोष्टा ।</w> क्रोष्टुशब्दात्प्रथमैकवचने सावागते तस्य सर्वनामस्थानत्वात् <<तृज्वत् क्रोष्टुः>>[[7.1.95]] इति तृजज्वद्भावे विहिते <<ऋतो ङिसर्वनामस्थानयोः>>[[7.3.110]] इति सर्वनामस्थानपरत्वात् गुणे प्राप्ते परन्त्वत्र <<विप्रतिषेधे परं कार्यम्>>[[1.4.2]] इत्यस्मिन् सूत्रे <qt>इष्टवाची परशब्द</qt> इति भाष्ये ध्वनितत्वात्पूर्वविप्रतिषेधं मत्वा <<ऋदुशनस्पुरुदंसोऽनेहसां च>>[[7.1.94]] इत्यनङि प्राप्ते <<ङिच्च>>[[1.1.53]] इत्यन्तादेशे विहिते ङकारस्येत्सञ्ज्ञायां लोपे च 'क्रोष्टन् + सु' इति जाते <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सस्य लोपे <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इति सम्बुद्धिभिन्नसर्वनामस्थानपरत्वादुपधादीर्घत्वे <<नलोपः प्रातिपदिकान्तस्य>>[[8.2.7]] इति नस्य लोपे च कृते <qt>क्रोष्टा</qt> इति रूपम् । <w>क्रोष्टारौ २ ।</w> 'क्रोष्टु + औ' इत्यत्र <<तृज्वत् क्रोष्टुः>>[[7.1.95]] इति तृज्वद्भावे कृते <<ऋतो ङिसर्वनामस्थानयोः>>[[7.3.110]] इति गुणेन अकारे, तस्य <<उरण् रपरः>>[[1.1.51]] इति रपरत्वे च कृते <qt>क्रोष्टर् औ</qt> इति जाते <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इत्यनेनोपधाया दीर्घत्वे संयोगे च विहिते <qt>क्रोष्टारौ</qt> इति रूपम् । एवमेव क्रोष्टारः इति । <w>क्रोष्टारमिति ।</w> क्रोष्टुशब्दात् द्वितीयैकंवचनविवक्षायाम् अमि समागते <<तृज्वत् क्रोष्टुः>>[[7.1.95]] इत्यनेन तृजन्तेन तुल्यत्वे कृते <<अमि पूर्वः>>[[6.1.107]] इति पूर्वरूपे प्राप्ते तं प्रबाध्य <<ऋतो ङिसर्वनामस्थानयोः>>[[7.3.110]] इति गुणे अकारे, कृते <<उरण् रपरः>>[[1.1.51]] इति रपरे च 'क्रोष्ट् अर् अम्' इति जाते <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इत्यनेनोपधाया दीर्घत्वे संयोगे च विहिते <qt>क्रोष्टारम्</qt> इति रूपम् । एवमेव <qt>क्रोष्टारौ</qt> इति बोध्यम् । <>wक्रोष्टून् इति ।</w> क्रोष्टुशब्दाच्छसि समागते शसोऽसर्वनामस्थानत्वात् क्रोष्टुशब्दस्य तृज्वद्भावे शसः शस्येत्सञ्ज्ञायां लोपे च <<प्रथमयोः पूर्वसवर्णः>>[[6.1.102]] इति पूर्वसवर्णदीर्घादेशे <<तस्माच्छसो नः पुंसि>>[[6.1.103]] इति सस्य नत्वे <qt>क्राष्टून्</qt> इति रूपं सम्पन्नम् ।