इन्हन्निति । <<ढ्रलोपे पूर्वस्य दीर्घोऽणः>>[[6.3.111]] इत्यतो दीर्घ इत्यनुवर्तते । <<नोपधायाः>>[[6.4.7]] इत्यत 'उपधाया' इति । तदाह - <>एषामिति ।<> अङ्गविशेषणत्वेन तदन्तविधिः । <<सर्वनामस्थाने चासम्बुद्धौ>>[[6.4.8]] इति सिद्धे नियमार्थमित्याह - नान्यत्रेति । शेरन्यत्रेत्यर्थः । इति निषेधे प्राप्त इति । वृत्रहन्शब्दे हन् इत्यस्यापि शावेव दीर्घ इति नियमात् सौ परतः <<सर्वनामस्थाने चासम्बुद्धौ>>[[6.4.8]] इति दीर्घे अप्राप्ते सतीत्यर्थः ।