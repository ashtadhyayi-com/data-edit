अत्वसन्तस्येति । <<ढ्रलोपे पूर्वस्य दीर्घोऽणः>>[[6.3.111]] सूत्राद्दीर्घस्य <<नोपधायाः>>[[6.4.7]] इति उपधाग्रहणस्य चानुवर्तनादाह - उपधाया दीर्घ इति । धीमान् । धीमत् + सु अत्र <<सुडनपुंसकस्य>>[[1.1.43]] इति सर्वनामस्थानसञ्ज्ञायाम् <<उगिदचां सर्वनामस्थानेऽधातोः>>[[7.1.70]] इति नुमि उमि गते मित्वादन्त्यादचः परे <<अत्वसन्तस्य चाधातोः<< इत्युपधायाः दीर्घवे हल्ङ्यादिना सोर्लोपे तकारस्य संयोगान्तलोपे 'धीमान्' इति । धीमन्तौ । 'धीमत् औ' इत्यत्र <<उगिदचां सर्वनामस्थानेऽधातोः>>[[7.1.70]] इति नुमि, उमि गते मित्वादन्त्यादचः परे अनुस्वारे तस्य परसवर्णे च रूपम् । हे धीमन् । असम्बुद्धौ इत्युक्तेर्न दीर्घः, शेषं पूर्ववत् । शसादौ महद्वदिति । धीमतः, धीमता, धीमद्भ्याम्, इत्यादि । भवान् । भवत् + सु अत्र हल्ङ्यादिना सुलोपे तस्य स्थानिवद्भावेन सर्वनामस्थानपरत्वात् <<उगिदचां सर्वनामस्थानेऽधातोः>>[[7.1.70]] इति नुमि, उमि गते मित्वादन्त्यादचः परे <<अत्वसन्तस्य चाधातोः>>[[6.4.14]] इति उपधायाः दीर्घत्वे तकारस्य संयोगान्तलोपे कृते 'भवान्' इति । शत्रन्तस्य तु भवनिति । भूधातोः <<वर्तमाने लट्>>[[3.2.123]] इति लटि, तस्य स्थाने <<लटः शतृशानचावप्रथमासमानाधिकरणे>>[[3.2.124]] इति शत्रादेशे अनुबन्धलोपे भू +अत् इति जाते <<तिङ्शित्सार्वधातुकम्>>[[3.4.113]] इति सार्वधातुकसंज्ञायां <<कर्तरि शप्>>[[3.1.68]] इति शपि शकारपकारयोरित्संज्ञायां लोपेच 'भू अ अत्' इति स्थिते तत्र 'भू' इत्यस्य <<सार्वधातुकार्धधातुकयोः>>[[7.3.84]] इति ओकाररूपे गुणे कृते <<एचोऽयवायावः>>[[6.1.78]] इति अवादेशे 'भव् अ अत्' इति भूते <<अतो गुणे>>[[6.1.97]] इति अकारद्वयस्य स्थाने पररूपे संयोगे च कृते 'भवत्' इति निष्पन्नम् । तस्य कृदन्तत्वात्प्रातिपदिकसञ्ज्ञायां सावागते तस्य हल्ङ्यादिना लोपे <<उगिदचां सर्वनामस्थानेऽधातोः>>[[7.1.70]] इति नुमि, उमि गते मित्वादन्त्यादचः परे अत्वन्तत्वाभावात् दीर्घाभावे तकारस्य संयोगान्तलोपे 'भवन्' इति । शेषं 'भवन्तौ' इत्यादि तु पूर्ववत् ।