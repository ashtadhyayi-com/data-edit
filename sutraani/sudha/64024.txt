अनिदितामिति । इद्-ह्रस्वेकार इत्संज्ञको येषां तानि इदिन्ति न इदिन्ति - अनिदिन्ति, तेषामनिदिताम् । एतच्च अङ्गस्य विशेषणं, हल इत्यपि, तदाह - हलन्तानामित्यादिना । नुमिति । <<उगिदचां सर्वनामस्थानेऽधातोः>>[[7.1.70]] इत्यनेनेति शेषः । संयोगान्तस्य लोप इति । हल्ङ्यादिना सुलोपे सतीति शेषः । कुत्वेन ङ इति । नासिकास्थानसाम्यादिति भावः । प्राङ् । प्र + अन्च इत्यवस्थायाम् <<ऋत्विग्दधृक्स्रग्दिगुष्णिगञ्चुयुजिक्रुञ्चां च>>[[3.2.59]] इति क्विनि तस्य सर्वापहारे - (सर्वस्य लोपे) प्रत्ययलक्षणेन <<अनिदितां हल उपधायाः क्ङिति>>[[6.4.24]] इति उपाधानकारलोपे 'प्र अच्' इति स्थिते <<कृदतिङ्>>[[3.1.93]] इति क्विनः कृत्संज्ञकत्वात् 'प्र अच्' इत्यस्य <<कृत्तद्धितसमासाश्च>>[[1.2.46]] इति कृदन्तत्वात्प्रातिपदिकसज्ञायां सौ समागते तस्य <<सुडनपुंसकस्य>>[[1.1.43]] इति सर्वनामस्थानसंज्ञायाम् <<उगिदचां सर्वनामस्थानेऽधातोः>>[[7.1.70]] इति नुमि उमि गते मित्वादन्त्यादचः परे 'प्र अन् च् सु' इति जाते सकारोत्तरवर्त्तिन उकारस्येत्संज्ञायां लोपे च <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]]इति स् लोपे <<संयोगान्तस्य लोपः>>[[8.2.23]] इति च् लोपे <<क्विन्प्रत्ययस्य कुः>>[[8.2.62]] इति नस्य नासिकास्थानसाम्यात् कुत्वेन ङ्कारे <<अकः सवर्णे दीर्घः>>[[6.1.101]] इति नस्यानुस्वारे <<अनुस्वारस्य ययि परसवर्णः>>[[8.4.58]] इति तस्य परसवर्णे ञकारें प्राञ्चौ इति रूपम् । एवं सर्वत्र सुटि बोध्यम् ।