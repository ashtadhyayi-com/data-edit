<w>वर्षाभ्वश्चेति ।</w> <<ओः सुपि>>[[6.4.83]] इत्यनुवर्तते । <<अचि श्नुधातुभ्रुवां य्वोरियङुवङौ>>[[6.4.77]] इत्यतोऽचीति च <<इणो यण्>>[[6.4.81]] इत्यतो यणितिचानुवर्तते, तदाह - <w>अस्येत्यादिना । वर्षाभ्वौ</w> - वर्षाभूशब्दात् प्रथमाद्विवचने औ समागते <<प्रथमयोः पूर्वसवर्णः>>[[6.1.102]] इति पूर्वसवर्णदीर्घे प्राप्ते तं बाधित्वा <<अचि श्नुधातुभ्रुवां य्वोरियङुवङौ>>[[6.4.77]] इति उवङि प्राप्ते तं बाधित्वा <<ओः सुपि>>[[6.4.83]] इति यणि प्राप्ते <<न भूसुधियोः>>[[6.4.85]] इति निषिद्धे <<वर्षाभ्वश्च>>[[6.4.84]] इति यणि कृते सति <qt>वर्षाभ्वौ</qt> इति रूपम्बोध्यम् । एवमेव सर्वत्राजादौ विभक्तौ परे बोध्यम् । <w>दृन्भूरिति ।</w> दृन्निति नान्तमव्ययं हिंसायां वर्तते । तस्मिन्नुपपदे भूधातोः व्किविति भावः । दृन् - हिंसां, भवते प्राप्नोतीति विग्रहः | तरुविशेषः, सर्पविशेषो वेत्यन्ये । स्वाभाविक एवात्र नकारः । तस्य पदान्तत्वात् <<नश्चापदान्तस्य झलि>>[[8.3.24]] इति नानुस्वारः । अत एव न परसवर्णः। एवम्भूतात् दृम्भूशब्दात्सावागते उकारस्येत्सञ्ज्ञायां लोपे च सस्य रुत्वे विसर्गे च <qt>दृन्भूः</qt> इति रूपम् । <w>दृन्भ्वाविति ।</w> दृन्भूशब्दात् औ समागते <<ओः सुपि>>[[6.4.83]] इति यणि प्राप्ते <<न भूसुधियोः>>[[6.4.85]] इति तस्य निषेधे कृते <!दृन्करपुनःपूर्वस्य भुवो यण् वक्तव्यः!> इति यणि कृते <qt>दृन्भ्वौ</qt> इति रूपम् । अमि - <qt>दृन्भ्वम्</qt> । यणा पूर्वरूपं बाध्यते इति भावः । शसि - <qt>दृन्भवः</qt> इति भवति, यणा पूर्वसवर्णदीर्घस्य बाधात् । सर्वत्राजादौ विभक्तौ परे <!दृन्करपुनःपूर्वस्य भुवो यण् वक्तव्यः!> इत्यनेन यण् विज्ञेयः । <w>एवम्</w> - अनयैव रीत्या, दृन्भूशब्दवत् - <w>करभूरिति ।</w> करात् करे वा भवतीति <qt>करभूः</qt> शब्दो बोध्य इति शेषः । <w>धातेति ।</w> धातृशब्दात्प्रथमैकवचने सावागते <<ऋदुशनस्पुरुदंसोऽनेहसां च>>[[7.1.94]] इत्यनङि विहिते <<ङिच्च>>[[1.1.53]] इत्यनेनान्तावयवे कृते ङकारस्येत्सञ्ज्ञायां लोपे च कृते <qt>धातन् + सु</qt> इत्यवस्थायाम् <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इत्यादिनोपधाया दीर्घत्वे कृते सकारोत्तरवर्तिन उकारस्येत्सञ्ज्ञत्वे लोपे च <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सस्य लोपे <<नलोपः प्रातिपदिकान्तस्य>>[[8.2.7]] इति नस्य लोपे च <qt>धाता</qt> इति रूपम् । <>हे धातः इति ।<> धातृशब्दात्सम्बोधनस्यैकवचनविवक्षायां सावागते सकारोत्तरवर्तिन उकारस्येत्सञ्ज्ञकत्वे लोपे च कृते 'धातृ + स्' इत्यवस्थायाम् <<एकवचनं संबुद्धिः>>[[2.3.49]] इति सम्बुद्धिसञ्ज्ञायां <<ह्रस्वस्य गुणः>>[[7.3.108]] इति ऋकारस्य गुणे <qt>अ</qt> इति जाते <<उरण् रपरः>>[[1.1.51]] इति रपरे च <qt>धातर् स्</qt> इति भूते <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सलोपे रेफस्य विसर्गे च <qt>हे धातः</qt> इति रूपम् । <w>धाताराविति ।</w> धातृ + शब्दात् औ समागते <<सुडनपुंसकस्य>>[[1.1.43]] इति औ इत्यस्य सर्वनामस्थानसञ्ज्ञायाम् <<ऋतो ङिसर्वनामस्थानयोः>>[[7.3.110]] इति गुणे रपरे च जाते <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इति उपधादीर्घत्वे च विहिते <qt>धातारौ</qt> इति रूपम् । <w>धातारः इति ।</w> धातृशब्दाज्जसि सर्वनामस्थानसञ्ज्ञायाम् <<ऋतो ङिसर्वनामस्थानयोः>>[[7.3.110]] इति गुणे रपरे च <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इति उपधादीर्घत्वे जकारस्येत्सञ्ज्ञायां लोपे च सस्य रुत्वे विसर्गे च <qt>धातारः</qt> इति रूपम् । शसि - पूर्वसवर्णदीर्घः ऋकारः, नत्वम्, धातॄन् । टा यण् - धात्रा । ङे यण् - धात्रे । ङसिङसोः । ऋत उत् रपरत्वम्, सलोपः, विसर्गः, धातुः । धातुः । धात्रोः । धात्रोः । आमि - <<ह्रस्वनद्यापो नुट्>>[[7.1.54]] इति नुट् । <<नामि>>[[6.4.3]] इति दीर्घः । नकारस्य रेफषकाराभ्यां परत्वाभावादप्राप्ते णत्वे <!ऋवर्णान्नस्य णत्वं वाच्यम्!> इति वार्तिकेन णत्वे कृते <w><qt>धातॄणाम्</qt> इति । एवं नप्त्रादय इति ।</w> नप्तृनेष्टृत्वष्टृ क्षतृ होतृ पोतृ प्रशास्तृ शब्दाः धातृशब्दवदित्यर्थः । <w>नप्त्रादिग्रहणमिति ।</w> व्युत्पत्तिपक्षे तृन्तृजन्तत्वादेव सिद्धे नप्त्रादिग्रहणं <!सिद्धे सत्यारभ्यमाणो विधिर्नियमार्थम् । तृन्तृजन्तानां चेत्तर्हि नप्त्रादीनामेव  !> । तेन पितृभ्रातृप्रभृतीनां नेति बोध्यम् । <w>पितेति ।</w> पितृशब्दात्सौ <<ऋदुशनस्पुरुदंसोऽनेहसां च>>[[7.1.94]] इत्यनङि विहिते ङित्वादाद्यावयवे अनुबन्धलोपे <<सर्वनामस्थाने चासम्बुद्धौ>>[[6.4.8]] इति दीर्घे सकारस्य <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति लोपे <qt>पिता</qt> इति रूपम् । <w>पितराविति ।</w> पितृशब्दात् औ समागते सर्वनामस्थानसञ्ज्ञायाम् <<ऋतो ङिसर्वनामस्थानयोः>>[[7.3.110]] इति गुणे रपरे च कृते <qt>पितरौ</qt> इति रूपम् । अत्र व्युत्पत्तिपक्षे - नप्त्रादिग्रहणस्य नियमार्थत्वान्न दीर्घः । अव्युत्पत्तिपक्षे तु <<अप्तृन्तृजादिष्वनन्तर्भावात् दीर्घशङ्कैव नास्ति । एवमेव <qt>पितरः</qt> इति । सम्बोधने - हे पितः, पितरौ, पितरः । पितरम्, पितरौ, पितॄन्, इत्यादि धातृवत् । <w>ना ।</w> नृशब्दो मनुष्यवाची । तस्मात् सुः । <<ऋदुशनस्पुरुदंसोऽनेहसां च>>[[7.1.94]] इत्यनङ् । <<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>>[[6.4.11]] इति सूत्रे अनन्तर्भावात् <<सर्वनामस्थाने चासम्बुद्धौ>>[[6.4.8]] इति नान्तत्वप्रयुक्तो दीर्घः । हल्ङ्यादिलोपः। नलोपः। <qt>ना</qt> इति रूपम् । <w>नरौ ।</w> <<ऋतो ङिसर्वनामस्थानयोः>>[[7.3.110]] इति गुणो रपरः । अप्तृन्नाद्यनन्तर्भावात् नान्तत्वाभावाच्च न दीर्घः। एवं <qt>नरः</qt> इति । हे नः- <<ऋतो ङिसर्वनामस्थानयोः>>[[7.3.110]] इति गुणो रपरः । हल्ङ्यादिलोपो विसर्गश्च । नरम्, नरौ । शसि — पूर्वसवर्णदीर्घ ॠकारः, नत्वम्, नॄन् । टादावचि यणि रेफः न्रा । न्रे । ङसिङसो: <<ऋत उत्>>[[6.1.111]] रपरः, सलोपः, विसर्गश्च । नुः । नुः । न्रोः ।