पादःपदिति । भस्य अङ्गस्येति चाधिकृतं पाद इत्यनेन विशेष्यते । तदन्तविधिः । तदाह­‌ - पाच्छब्दान्तमिति । सुपद इति । 'सुपाद् + शस् अत्र शस्येत्संज्ञायां लोपे च भसंज्ञायां <<पादः पत्>>[[6.4.130]] इति पाद्शब्दस्य पदादेशे सस्य रुत्वे रस्य विसर्गत्वे च विहिते 'सुपदः' इति । अजादौ विभक्तौ परे सर्वत्र पदादेशः। सुपदे । सुपदः। सुपदः । सुपदोः। सुपदाम् । सुपदि । अग्निमत्, अग्निमद् । अग्निमथ् + सु इत्यत्र सोर्लोपे <<झलां जशोऽन्ते>>[[8.2.39]] इति थस्य दत्वे <<वाऽवसाने>>[[8.4.56]] इति दस्य तत्वे च कृते 'अग्निमत्' इति, पक्षे 'अग्निमद्' इति । भ्यामादौ - अग्निमथ् + भ्याम् इत्यत्र <<झलां जशोऽन्ते>>[[8.2.39]] इति थस्य दत्वे च कृते 'अग्निमद्भ्याम्' इति रूपम् ।