श्वयुवेति । <<वसोः सम्प्रसारणम्>>[[6.4.131]] इत्यतः सम्प्रसारणमित्यनुवर्तते । <<भस्य>>[[6.4.129]] इत्यधिकृतम् । <<अल्लोपोऽनः>>[[6.4.134]] इत्यतः अनः इत्यपकृप्यते । तच्च श्वयुवमघोनां प्रत्येकं विशेषणम्, तदन्तविधिः, तदाह - अन्नन्तानामित्यादिना । मघोनः । 'मघवन् अस्' अत्र <<यचि भम्>>[[1.4.18]] इति भसंज्ञायाम् <<श्वयुवमघोनामतद्धिते>>[[6.4.133]] इति सम्प्रसारणे यणो -वकारस्य, इकउकारे जाते 'मघ उ अ न् अस्' इति स्थिते <<सम्प्रसारणाच्च>>[[6.1.108]] इति पूर्वपरयोः स्थाने पूर्वरूपैकादेशे <<आद्गुणः>>[[6.1.87]] इति गुणे सस्य रुत्वे तस्य विसर्गत्वे च 'मघोनः' इति रूपम् । टायाम् - मघोना इति । मघवभ्याम । मघवन् + भ्याम् अत्र <<स्वादिष्वसर्वनामस्थाने>>[[1.4.17]] इति पदसंज्ञायाम् <<नलोपः प्रातिपदिकान्तस्य>>[[8.2.7]] इति नलोपे 'मघवभ्याम्' इति रूपम् । मघोने । मघोनः । मघोनोः । मघोनाम् । मघोनि । एवं श्वन्युवन् इति । श्वा, श्वानौ, श्वानः । हे श्वन् । श्वानम्, श्वानौ, शसादावचि <<श्वयुवमघोनामतद्धिते>>[[6.4.133]] इति सम्प्रसारण वकारस्य उकारः । शु + अन् इति स्थिते <<सम्प्रसारणाच्च>>[[6.1.108]] इति पूर्वरूपे 'शुनः' इति । शुना, श्वभ्याम्,श्वभिः । शुने । शुनः शुनोः शुनाम् । शुनि । इत्यादि । युवा, युवानौ, युवानः । हे युवन् । युवानम्, युवानौ । यूनः 'युवन् शस्' अत्र शकारस्येत्संज्ञायां लोपे च <<यचि भम्>>[[1.4.18]] इति भसज्ञायां <<श्वयुवमघोनामतद्धिते>>[[6.4.133]] इति वकारस्य सम्प्रसारणे <<सम्प्रसारणाच्च>>[[6.1.108]] इति पुर्वरूपैकादेशे 'यु + उन् अस्' इति जाते यकारस्यापि <<श्वयुवमघोनामतद्धिते>>[[6.4.133]] इति सम्प्रसारणे प्राप्ते <<न सम्प्रसारणे सम्प्रसारणम्>>[[6.1.37]] इति निषेधे सवणदीर्घे च कृते रुत्वविसर्गयोश्च सतोः 'यूनः' इति रूपम् । एवं यूना इत्यादावपि बोध्यम् । युवभ्याम् । युवन् + भ्याम् अत्र <<स्वादिष्वसर्वनामस्थाने>>[[1.4.17]] इति पदसंज्ञायां <<नलोपः प्रातिपदिकान्तस्य>>[[8.2.7]] इति नलोपे 'युवभ्याम्' इति रूपम् । इत्यादीति । यूने । यूनः । यूनोः । यूनाम् । यूनि । अर्वा । 'अर्वन् + सु अत्र सोरुकारे गते <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति स् लोपे <<सर्वनामस्थाने चासम्बुद्धौ>>[[6.4.8]] इति नान्तोपधायाः दीर्घत्वे <<नलोपः प्रातिपदिकान्तस्य>>[[8.2.7]] इति नलोपे 'अर्वा' इति रूपम् । हे अर्वन् । 'हे अर्वन् + सु' अत्र सोरुकारे गते <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति स् लोपे जाते <<नलोपः प्रातिपदिकान्तस्य>>[[8.2.7]] इति नलोपे प्राप्ते <<न ङिसम्बुद्ध्योः>>[[8.2.8]] इति निषिद्धे 'हे अर्वन्' इति रूपम् ।