अल्लोपो न इति । <<भस्य>>[[6.4.129]] इत्यनेनाक्षिप्तः प्रत्ययविशेषः, अङ्गञ्चेति द्वयमनो विशेषणम् । अन् तु अकारस्येत्यभिप्रेत्य व्याचष्टे - अङ्गावयव इत्यादिना । दध्नेति । अस्थि, दधि, सक्थि,अक्षि, एतेषां प्रथमाद्वितीययोर्वारिवद्रूपाणि । तृतीयायान्तु - दधि + आ इति स्थिते <<अस्थिदधिसक्थ्यक्ष्णामनङुदात्तः>>[[7.1.75]] इति दधिशब्दस्येकारस्यानङि कृते अनुबन्धलोपे च दधन् + आ इति जाते <<यचि भम्>>[[1.4.18]] इति भसंज्ञायाम् <<अल्लोपोऽनः>>[[6.4.134]] इत्यनोऽकारस्य लोपे कृते सर्वस्मिन् संयुक्ते च सति 'दघ्ना' इति रूपम् । दध्ने । दधि + ए अत्र <<अस्थिदधिसक्थ्यक्ष्णामनङुदात्तः>>[[7.1.75]] इत्यनङि ङित्वादन्त्यावयवे जाते अङोर्लोपे <<अल्लोपोऽनः>>[[6.4.134]] इति अनोऽकारस्य लोपे मिलित्वा 'दध्ने' इति रूपम् । अनयैव रीत्या अजादौ प्रत्यये परे अनङि अल्लोपो बोध्यः ।