उद इत् । <<अचः>>[[6.4.138]] इति सूत्रमनुवर्तते, अल्लोप इत्यतः अत् इति च । भस्येत्यधिकृतम् । तदाह - उच्छब्दादित्यादिना । उदीचः । 'उद् अन् च् शस्' इत्यत्रशस्येस्सब्ज्ञायां लोपे च नकारस्य <<अनिदितां हल उपधायाः क्ङिति>>[[6.4.24]] इति लोपे <<अचः>>[[6.4.138]] इति अकारस्यलोपे <<उद ईत्>>[[6.4.139]] इति अचोऽकारस्येत्वे संयोगे सस्य रुत्वे रेफस्य विसर्गत्वे च 'उदोचः' इति । एवमेव 'उदीचा' इत्यादिः । उदग्भ्याम् । 'उद् अन् च् भ्याम्' इत्यत्र <<अनिदितां हल उपधायाः क्ङिति>>[[6.4.24]] इति नलोपे कुत्वे जश्त्वे च रूपम् ।