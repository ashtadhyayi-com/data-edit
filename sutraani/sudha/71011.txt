नेदमदसोरकोरिति । <<अतो भिस ऐस्>>[[7.1.9]] इत्यतो भिस ऐस् इत्यनुवर्तते । अकोरिति षष्ठी । न विद्यते ककारो ययोरिति बहुव्रीहिस्तदाह - अककारयोरित्यादिना । एभिरिति । इदम् + भिस् इति स्थिते <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे कृते इद + भिस् इति स्थिते <<हलि लोपः>>[[7.2.113]] इति इद्भागस्य लोपे <<अतो भिस ऐस्>>[[7.1.9]] इत्येत्वे प्राप्ते <<नेदमदसोरकोः>>[[7.1.11]] इत्यनेन निषिध्य <<बहुवचने झल्येत्>>[[7.3.103]] इति एत्त्वे सस्य रुत्वे रस्य विसर्गे च 'एभिः' इति रूपम् । अस्मै । इदम् + ङे अत्र <<त्यदादीनामः>> [[7.2.102]] इति अकारान्तादेशे विहिते <<अतो गुणे>>[[6.1.97]] इति पररूपे इद + ङे इति स्थिते इदम् शब्दस्य सर्वनामस्वात् <<सर्वनाम्नः स्मै>>[[7.1.14]] इति ङे स्थाने 'स्मै' आदेशे <<हलि लोपः>>[[7.2.113]] इति इद्भागस्य लोपे 'अस्मै' इति रूपम् । एभ्यः । इदम् + भ्यस् इत्यत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे <<हलि लोपः>>[[7.2.113]] इति इद्भागस्य लोपे अ + भ्यस् इति जाते <<आद्यन्तवदेकस्मिन्>>[[1.1.21]] इति अकारस्य अदन्तत्वे <<बहुवचने झल्येत्>>[[7.3.103]] इति एकारान्तादेशे रुत्वविसर्गयोः 'एभ्य' इति रूपम् । अस्मात् । इदम् + ङसि इत्यत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे इद + ङसि इति जाते 'ङसिङ्योः स्मात्स्मिनौ' इति 'स्मात्' आदेशे कृते <<हलि लोपः>>[[7.2.113]] इति इद्भागस्य लोपे 'अस्मात्' इति रूपम् । अस्य इति । इदम् + ङस् इत्यत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे <<टाङसिङसामिनात्स्याः>>[[7.1.12]] इति ङसः स्थाने स्यादेशे <<हलि लोपः>>[[7.2.113]] इति इद्भागस्य लोपे 'अस्य' इति रूपम् । अनयोः । इदम् + ओस् इत्यत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे <<अनाप्यकः>>[[7.2.112]] इति इद्भागस्यानादेशे कृते अन + ओस् इति जाते <<ओसि च>>[[7.3.104]] इति अनघटकनकारोत्तरवर्तिन अकारस्यैकारे <<एचोऽयवायावः>>[[6.1.78]] इति अयादेशे रुत्वे विसर्गे च मिलित्वा 'अनयोः' इति रूपम् । एषाम् । इदम् + आम् अत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे <<आमि सर्वनाम्नः सुट्>>[[7.1.52]] इति सुडागमे टित्वादाद्यावयवे उटि गते इद +साम् इति जाते <<हलि लोपः>>[[7.2.113]] इति इद्भागस्य लोपे 'आसाम्' इति जाते <<आद्यन्तवदेकस्मिन्>>[[1.1.21]] इति एकस्मिन् अकारे अदन्तत्वमानीय <<बहुवचने झल्येत्>>[[7.3.103]] इति एत्वे <<आदेशप्रत्यययोः>>[[8.3.59]] इति षत्वे 'एषाम्' इति रूपम् । अस्मिन् । इदम् + ङि इत्यत्र त्यदाद्यत्वे पररूपत्वे च कृते <<ङसिङ्योः स्मात्स्मिनौ>>[[7.1.15]] इति ङे: स्थाने स्मिन् आदेशे कृते <<हलि लोपः>>[[7.2.113]] इति इद्भागस्य लोपे च 'अस्मिन्' इति रूपम् । एषु । इदम् + सुप् अत्र स्यादाद्यत्वे पररूपत्वे च सुपः पकारस्येत्सञ्ज्ञायां लोपे च <<हलि लोपः>>[[7.2.113]] इति इद्भागस्य लोपे <<बहुवचने झल्येत्>>[[7.3.103]] इति एत्वे <<आदेशप्रत्यययोः>>[[8.3.59]] इति षत्वे 'एषु' इति रूपम् ।