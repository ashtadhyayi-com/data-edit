<w>सर्वनाम्नः स्मै इति ।</w> <<अतो भिस ऐस्>>[[7.1.9]] इत्यतोऽत इत्यनुवर्तते । <<ङेर्यः>>[[7.1.13]] इत्यतो ङेरिति च तदाह - <w>अतः सर्वेत्यादिना । सर्वस्मै इति ।</w> सर्वशब्दात् चतुर्थ्येकवचनविवक्षायां ङे समागते <<सर्वादीनि सर्वनामानि>>[[1.1.27]] इति सर्वनामसंज्ञायां <<ङेर्यः>>[[7.1.13]] इति यादेशे प्राप्ते तम्बाधित्वा <<सर्वनाम्नः स्मै>>[[7.1.14]] इत्यनेन ङे इत्यस्य स्थाने स्मै आदेशे <qt>सर्वस्मै</qt> इति रूपम् ॥ रामशब्दवत् चतुर्थीद्विवचनं बहुवचनञ्च – <qt>सर्वाभ्यां सर्वेभ्यः</qt> इति बोध्यम् ।