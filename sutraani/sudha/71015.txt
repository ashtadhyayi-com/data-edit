<w>ङसिङ्योरिति ।</w> ङसिश्च डिश्चेति द्वन्द्वः। <<अतो भिस ऐस्>>[[7.1.9]] इत्यस्मादत इति, <<सर्वनाम्नः स्मै>>[[7.1.14]] इत्यतः सर्वनाम्नः इति चानुवर्तते तदाह - <w>अतः सर्वेति । सर्वस्मादिति ।</w> सर्वशब्दात्पञ्चम्येकवचनविवक्षायां ङसौ विहिते <qt>सर्व ङसि</qt> अत्र <<ङसिङ्योः स्मात्स्मिनौ>>[[7.1.15]] इति ङसेः स्थाने <qt>स्मात्</qt> आदेशे कृते <qt>सर्वस्मात्</qt> इति रूपम् । द्विवचनबहुवचनन्तु रामशब्दवत् - <qt>सर्वाभ्याम्, सर्वेभ्यः</qt> इति बोध्यम् । षष्ठ्याः एकवचनं द्विवचनमपि रामशब्दवत्- <qt>सर्वस्य, सर्वयोः</qt> इति ।