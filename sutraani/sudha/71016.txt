<w>पूर्वादिभ्य इति ।</w> <<ङसिङ्योः स्मात्स्मिनौ>>[[7.1.15]] वित्यनुवर्तते इत्याह - <w>एभ्य इति ।</w> पूर्वपरेत्यादित्रिसूत्रीनिर्दिष्टाः पूर्वादय इह विवक्षिताः। <w>पूर्वस्मादिति ।</w> पूर्वशब्दात्पञ्चम्येकवचनविवक्षायां ङसौ समागते <<पूर्वादिभ्यो नवभ्यो वा>>[[7.1.16]] इति वैकल्पिकेन ङसेः स्थाने स्मादित्यादेशे <qt>पूर्वस्मात्</qt> इति, पक्षे पूर्वात् इति । <w>पूर्वस्मिन् ; पूर्वे इति ।</w> पूर्वशब्दात्, सप्तम्येकवचनविवक्षायां ङौ समागते तस्य स्थाने <<पूर्वादिभ्यो नवभ्यो वा>>[[7.1.16]] इति स्मिन्नादेशे कृते <qt>पूर्वस्मिन्</qt> इति, पक्षे - <qt>पूर्वे</qt> इति । <w>एवं परादीनामिति ।</w> तथाहि - 'परस्मात्, परात्, परस्मिन्, परे । अवरस्मात्, अवरात्, अवरस्मिन्, अवरे । दक्षिणस्मात्, दक्षिणात्, दक्षिण स्मन्, दक्षिणे । उत्तरस्मात्, उत्तरात्, उत्तरस्मिन्, उत्तरे । अपरस्मात्, अपरात्, अपरस्मिन्, अपरे । अधरस्मात्, अधरात्, अधरस्मिन्, अधरे । स्वस्मात्, स्वात्, स्वस्मिन्, स्वे । अन्तरस्मात्, अन्तरात्, अन्तरस्मिन्, अन्तरे' इति । <w>शेषं सर्ववदिति ।</w> एषां पूर्वादीनां नवानां सर्वादिगणपठित्वात् जसि, ङयि, आमि च सर्वनामकार्यत्वमिति विशेषः ।