<w>जसः शीति ।</w> <<अतो भिस ऐस्>>[[7.1.9]] इत्यस्मादत इत्यनुवर्तते । <<सर्वनाम्नः स्मै>>[[7.1.14]] इत्यतः सर्वनाम्न् इत्यनुवर्तते । तदाह - <w>अदन्तादित्यादिना । सर्वे इति ।</w> अत्र प्रथमाया एकवचनद्विवचने रामशब्दवत् <qt>सर्वः, सर्वौ</qt> इति ज्ञेयम् । सर्वशब्दात् प्रथमाबहुवचनविवक्षायां जसि समागते <<सर्वादीनि सर्वनामानि>>[[1.1.27]] इति सर्वशब्दस्य सर्वनामसंज्ञायाम् <<जसः शी>>[[7.1.17]] इति जसः स्थाने, <<अनेकाल्शित्सर्वस्य>>[[1.1.55]] इत्यनेकाल्त्वात्सर्वादेशे <qt>सर्व शी</qt> इति जाते <<लशक्वतद्धिते>>[[1.3.8]] इतीत्संज्ञायां लोपे च <<आद्गुणः>>[[6.1.87]] इति गुणे <qt>सर्वे</qt> इति रूपम् । द्वितीयायाम् – रामवत् 'सर्वम्, सर्वौ, सर्वान्' इति । तृतीयायाम् - रामवत् 'सर्वेण सर्वाभ्यां सर्वैः' इति ।