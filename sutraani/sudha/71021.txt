अष्टाभ्य औशिति । अत्र <<जश्शसोः शिः>>[[7.1.20]] इत्यतो जश्शसोरित्यनुवर्तते । अष्टभ्य इति वक्तव्ये इति । भ्यसि अष्टभ्यः, अष्टाभ्यः इति रूपद्वये सत्यपि औशविधौ लाघवात् अष्टभ्य इत्येव निर्देश उचितः, आकारनिर्देशात्तु जश्शसोरचि परतोऽप्यात्वं विज्ञायत इत्यर्थः। अष्टौ । अष्टन् + जस् इत्यत्र <<अष्टन आ विभक्तौ>>[[7.2.84]] इत्यनेनाकारान्तादेशे विहिते 'अष्ट आ जस्' इति जाते <<अकः सवर्णे दीर्घः>>[[6.1.101]] इति दीर्घत्वे <<अष्टाभ्य औश्>>[[7.1.21]] इति जस औशि विहिते शस्येत्सञ्ज्ञायां लोपे च विहिते <<वृद्धिरेचि>>[[6.1.88]] इति वृद्धौ 'अष्टौ' इति रूपम् । एवमेव शसि अष्टो । अष्टाभिः । अष्टन् + भिस् अत्र <<अष्टन आ विभक्तौ>>[[7.2.84]] इति आत्वे सवर्णदीर्घत्वे च कृते 'अष्टाभिः' इति । अष्टाभ्यः । हलादौ आत्वे सवर्णदीर्घः । अष्टानाम् । आदौ नुटि कृते सति हलादित्वादात्वम् । पञ्चवदिति । अष्ट । अष्ट । अष्टभिः । अष्टभ्यः । अष्टानाम् । अष्टसु ।