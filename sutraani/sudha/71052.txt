<w>आमि सर्वनाम्न इति ।</w> <<आज्जसेरसुक्>>[[7.1.50]] इत्यत <qt>आत्</qt> इति पञ्चम्यन्तमनुवर्तते । तदनुरोधेन <<अङ्गस्य>>[[6.4.1]] इत्यधिकृतं पञ्चम्या विपरिणतं विशेप्यते, तदन्तविधिः, परस्येत्यध्याहार्यम् । <!उभयनिर्देशे पञ्चमीनिर्देशो बलीयान्!> इति न्यायेन <<तस्मादित्युत्तरस्य>>[[1.1.67]] इति परिभाषया आमि इति सप्तमीः आम इति षष्ठ्यन्तमापद्यते । सर्वनाम्नः इति विहितविशेषणन्तदाह -<w>अवर्णान्तादित्यादिना । सर्वेषामिति ।</w> सर्वशब्दात् षष्ठीबहुवचनविवक्षायाम् आमि, <qt>सर्व-आम्</qt> इति स्थिते <<आमि सर्वनाम्नः सुट्>>[[7.1.52]] इति सुटि उटो लोपे, टित्त्वादाद्यावयवे 'सर्व स् आम्' इति जाते <<बहुवचने झल्येत्>>[[7.3.103]] इत्यनेन वकारोत्तरवर्तिनोऽकारस्यैत्त्वे <<आदेशप्रत्यययोः>>[[8.3.59]] इति षत्वे च <qt>सर्वेषाम्</qt> इति रूपम् । <w>सर्वस्मिन्निति ।</w> सर्वशब्दात् सप्तम्येकवचनविवक्षायां ङौ सति तस्य स्थाने <<ङसिङ्योः स्मात्स्मिनौ>>[[7.1.15]] इति स्मिनादेशे कृते सर्वस्मिन् इति रूपम् । <w>शेषं रामवदिति ।</w> सर्वयोः सर्वेषु । <w>एवं विश्वादय इति ।</w> सर्वशब्दवत् विश्वशब्दः । तथाहि – 'विश्वः, विश्वौ विश्वे' प्रथमा, विश्वं विश्वौ विश्वान्' द्वितीया । विश्वेन विश्वाभ्यां विश्वैः, तृतीया । विश्वस्मै विश्वाभ्यां विश्वेभ्यः, चतुर्थी । विश्वस्मात् विश्वाभ्याम् विश्वेभ्यः, पञ्चमी । विश्वस्य विश्वयोः विश्वेषाम् षष्ठी । विश्वस्मिन् विश्वयोः विश्वेषु सप्तमी इति ॥ <w>तस्येह पाठोऽकजर्थं इति ।</w> उभशब्दो द्वित्वविशिष्टस्य वाचकः । अत एव नित्यं द्विवचनान्तः । ननु एवं सति <<जसः शी>>[[7.1.17]] <<सर्वनाम्नः स्मै>>[[7.1.14]] <<ङसिङ्योः स्मात्स्मिनौ>>[[7.1.15]] <<आमि सर्वनाम्नः सुट्>>[[7.1.52]] इत्युक्तानां सर्वनामप्रयुक्तकार्याणां द्विवचने अभावादुभशब्दस्य सर्वादिगणे पाठो व्यर्थ इति चेद्, न । <<अव्ययसर्वनाम्नामकच् प्राक् टेः>>[[5.3.71]] इति अकजर्थं सर्वादिगणे तस्य पाठस्यावश्यकत्वात् । यद्यत्र पाठो न क्रियेत ; तहिं सर्वनामसंज्ञा न स्यात्, सर्वनामसंज्ञाभावे तु नाकच् | तेन <qt>उभकौ</qt> इति न सिद्धयेतेति भावः । <w>डतरडतमाविति ।</w> अत्र <ऽप्रत्ययग्रहणे तदन्ता ग्राह्याःऽ> इति परिभाषया डतरान्तडतमान्तौ ग्राह्यौ । केवलयोः तयोः संज्ञायाः प्रयोजनाभावात् । <w>प्रत्ययाविति ।</w> <<किंयत्तदो निर्द्धारणे द्वयोरेकस्य डतरच्>>[[5.3.92]] <<वा बहूनां जातिपरिप्रश्ने डतमच्>>[[5.3.93]] <<एकाच्च प्राचाम्>>[[5.3.94]] इति विहितौ । <w>तदन्ता ग्राह्या इति ।</w> डतरग्रहणेन कतरादिशब्दानाम्, डतमग्रहणेन कतमादिशब्दानाञ्च ग्रहणमिति भावः । <w>नेम इत्यर्धं इति ।</w> 'प्र नेमस्मिन् ददृशे सोमो अन्तः' इत्यृचौ तथा दर्शनादिति भावः । <w>समः सर्वपर्याय इति ।</w> सर्वशब्दसमानार्थक एव समशब्दः सर्वादिगणे पठित इत्यर्थः । <w>तुल्यपर्यायस्त्विति ।</w> तुल्यशब्दसमानार्थक इत्यर्थः । <w>ज्ञापकादिति ।</w> अन्यथा तत्र समेषामिति निर्दिशेदिति भावः ।