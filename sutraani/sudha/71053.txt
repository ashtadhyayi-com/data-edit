<w>त्रस्त्रय इति ।</w> <<आमि सर्वनाम्नः सुट्>>[[7.1.52]] इत्यत आमीत्यनुवर्तते, तदाह - <w>त्रिशब्दस्येत्यादिना । त्रयाणाम् ।</w> त्रिशब्दात् षष्ठीबहुवचनविवक्षायाम् आमि कृते सति 'त्रि - आम्' इति स्थिते <<त्रेस्त्रयः>> [[7.1.53]] इति त्रिशब्दस्य त्रयादेशे कृते <<ह्रस्वनद्यापो नुट्>>[[7.1.54]] इति नुटि <<नामि>>[[6.4.3]] इति दीर्घे <<अट्कुप्वाङ्नुम्व्यवायेऽपि>>[[8.4.2]] इति णत्वे <qt>त्रयाणाम्</qt> इति रूपम् । <w>गौणत्वेऽपि प्रियत्रयाणामिति ।</w> ननु अत्र <ऽगौणमुख्ययोर्मुख्ये कार्ये सम्प्रत्ययःऽ> इति न्यायात् त्रिशब्दस्याऽन्यपदार्थे विशेषणत्वेन गौणत्वात् प्रियत्रयाणामित्यत्र <<त्रेस्त्रयः>> [[7.1.53]] इति त्रयादेशो न स्यादिति चेद्, न । तस्य पदकायें एव प्रवृत्तेः । अत एव उपसर्जनानां सर्वनामत्वप्रतिषेध आरब्धो वार्तिककृतेति सङ्गच्छत इति दिक् ।