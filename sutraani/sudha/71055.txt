षट्चतुर्भ्यश्चेति । <<आमि सर्वनाम्नः सुट्>>[[7.1.52]] इत्यत आमीत्यनुवृत्तं षष्ठ्या विपरिणम्यते । षडिति पट्संज्ञकं गृह्यते । न तु पट्शब्दः, <कृत्रिमाकृत्रिमयोः कृत्रिमे कार्यसम्प्रत्ययःऽ> इति न्यायात् । चतुर्ण्णामिति । चतुर् + आम् इत्यत्र <<षट्चतुर्भ्यश्च>>[[7.1.55]] इत्यामो नुडागमे टित्त्वादाद्यावयवे उटि गते 'चतुर् न आम्' इति जाते <<रषाभ्यां नो णः समानपदे>>[[8.4.1]] इति णत्वे <<अचो रहाभ्यां द्वे>>[[8.4.46]] इति णस्य च द्वित्वे विहिते 'चतुर्ण्णाम्' इति रूपम् ।