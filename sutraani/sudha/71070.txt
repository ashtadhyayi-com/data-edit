उगिदचामिति । अत्र <<इदितो नुम् धातोः>>[[7.1.58]] इत्यतो नुमित्यनुवर्तते । मघवान् । मघवन् + सु इत्यत्र <<मघवा बहुलम्>>[[6.4.128]] इति तृ इत्यन्तादेशे कृते मघवतृ + सु इति जाते ऋकारस्येत्संज्ञत्वे लोपे च विहिते मघवत् + सु इति जाते <<उगिदचां सर्वनामस्थानेऽधातोः>>[[7.1.70]] इति नुमि मित्वादन्त्यादचः परे उमि गते 'मघवन्त् सु' इति स्थिते सोरुकारस्येत्संज्ञायां लोपे च <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति स् लोपे त्कारस्य <<संयोगान्तस्य लोपः>>[[8.2.23]] इति लोपे <<मघवा बहुलम्>>[[6.4.128]] इति बहुलग्रहणात्संयोगान्तस्य लोपस्यासिद्धत्वाभावेन <<सर्वनामस्थाने चासम्बुद्धौ>>[[6.4.8]] इति नान्तस्योपधाया दीर्घत्वे च कृते 'मघवान्' इति रूपम् । मघवन्तौ । मघवन् + औ अत्र <<मघवा बहुलम्>>[[6.4.128]] इति 'तृ' इत्यन्तादेशे कृते ऋकारस्येत्संज्ञायां लोपे च <<उगिदचां सर्वनामस्थानेऽधातोः>>[[7.1.70]] इति नुमि मित्वादन्त्यादचः परे उमि गते संयोगे च कृते 'मघवन्तौ' इति रूपम् । एवं 'मघवन्तः' इति बोध्यम् । सुटि त्रादेशे नुम् चेति भावः । शसादौ त्रादेशः, न तु नुम् ।असर्वनामस्थानत्वात् । <w>हे मधवन् ।</w> मघवन् + सु अत्र तृआदेशे ऋगते, नुमि, उमि गते सोरुकारे गते च 'मधवन् त् स्' इति स्थिते <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सलोपे त् इत्यस्य संयोगान्तलोपे संयोगान्तलोपस्यासिद्धत्वान्नलोपाभावे 'हे भधववन्' इति रूपम् । मघवद्भ्याम् । मघवन् + भ्याम् अत्र <<मघवा बहुलम्>>[[6.4.128]] इति तृ इत्यन्तादेशे ऋगते <<स्वादिष्वसर्वनामस्थाने>>[[1.4.17]] इति पदसंज्ञायां <<झलां जशोऽन्ते>>[[8.2.39]] इति जश्त्वे 'मघवद्भ्याम्' इति रूपम् । तृत्वाभावे मघवेति । नान्तात्सौ राजवद्रूपमिति भावः । <w>सुटि राजवदिति ।</w> मघवा, मघवानौ, मघवानः । हे मघवन् । मघवानम्, मघवानौ ।