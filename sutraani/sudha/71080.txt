आच्छीनद्योर्नुमिति । अत्र <<नाभ्यस्ताच्छतुः>>[[7.1.78]] इत्यतः शतुरिति <<वा नपुंसकस्य>>[[7.1.79]] इत्यतो वेति चानुवर्तते । तुदन्ती, तुदती । <qt> तुदत् + औ </qt> इत्यत्र <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे च <qt> तुदत् + ई </qt> इति स्थिते अत्र <<आच्छीनद्योर्नुम्>>[[7.1.80]] इति नुमि, उमि गते मित्वादन्त्यादचः परे जाते <<नश्चापदान्तस्य झलि>>[[8.3.24]] इत्यनुस्वारे <<अनुस्वारस्य ययि परसवर्णः>>[[8.4.58]] इति परसवर्णे 'तुदन्ती' इति । नुमभावे 'तुदती' इति । तुदन्ति । <qt> तुदत् + जस् </qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्सञ्ज्ञायां लोपे च सर्वनामस्थानसञ्ज्ञायाम् <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे अनुस्वारे परसवर्णे च कृते 'तुदन्ति' इति ।