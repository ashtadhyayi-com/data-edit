सावनडुह इति । <<आच्छीनद्योर्नुम्>>[[7.1.80]] इत्यतो नुमित्यनुवर्त्याह - नुम् स्यादिति । अनड्वान् । अनडुह् + सु इत्यत्र <<चतुरनडुहोरामुदात्तः>>[[7.1.98]] इत्याम् प्राप्तः स क्व स्यादित्याशङ्कायाम् <<मिदचोऽन्त्यात्परः>>[[1.1.47]] इति मित्त्वात् उकारोत्तरवर्त्यकारात् परो जातः । एवं सति अनडु आम् ह् सु इति जाते मकारस्येत्संज्ञायां लोपे च 'अनडु आह् सु' इति भूते <<सावनडुहः>>[[7.1.82]] नुमि उमि गते 'अनडु आ न् ह् सु' इति जाते सोरुकारे गते सस्य <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति लोपे <<संयोगान्तस्य लोपः>>[[8.2.23]] इति हलोपे <<नलोपः प्रातिपदिकान्तस्य>>[[8.2.7]] इति नलोपे प्राप्ते <<पूर्वत्रासिद्धम्>>[[8.2.1]] इत्यनेन संयोगान्तस्य लोपस्य असिद्धत्वात् लोपे न जाते सति डकारोत्तरवर्तिन उकारस्य यणि मिलित्वा 'अनड्वान्' इति भवति ।