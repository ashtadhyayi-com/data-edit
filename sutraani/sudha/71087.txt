थोन्थ इति । थः इति पष्ठी । आदेशे अकार उच्चारणार्थः । पथिमथिग्रहणमनुवर्तते । <<इतोऽत् सर्वनामस्थाने>>[[7.1.86]] इत्यतः सर्वनामस्थानग्रहणमनुवर्तते । तदाह - पृथिमथोरित्यादिना । पन्थाः । पथिन् + सु इत्यत्र <<पथिमथ्यृभुक्षामात्>>[[7.1.85]] इत्याकारान्तादेशे विहिते 'पथि आ सु' इति जाते <<इतोऽत् सर्वनामस्थाने>>[[7.1.86]] इति थकारान्तः पातिनः इकारस्याकारादेशे विहिते 'पथ् अ आ सु' इति जाते <<थो न्थः>>[[7.1.87]] इति थस्य न्थादेशे विहिते <<अकः सवर्णे दीर्घः>>[[6.1.101]] इति दीर्घत्वे सस्य रुत्वे रेफस्य विसर्गत्वे च 'पन्थाः' इति रूपम् । पन्थानौ । पथिन् + औ इत्यत्र <<इतोऽत् सर्वनामस्थाने>>[[7.1.86]] इति थकारान्तः पातिन इकारस्याकारे कृते पथन् + औ इति जाते <<थो न्थः>>[[7.1.87]] इति थकारस्य न्थादेशे <<सर्वनामस्थाने चासम्बुद्धौ>>[[6.4.8]] इति दीर्घे 'पन्थानौ' इति रूपम् । एवं पन्थानः । पन्थानम् । पन्थानौ ।