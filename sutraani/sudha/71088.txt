भस्य टेर्लोप इति । अत्र <<पथिमथ्यृभुक्षामात्>>[[7.1.85]] इत्यतः पथिमथ्यृभुक्षाम् इत्यनुवर्तते । पथः । पथिन्+शस् अत्र शकारस्येत्संज्ञायां लोपे च <<यचि भम्>>[[1.4.18]] इति भसंज्ञायाम् <<अचोऽन्त्यादि टि>>[[1.1.64]] इति इन् इत्यस्य टिसंज्ञायां <<भस्य टेर्लोपः>>[[7.1.88]] इत्यनेन टिसंज्ञकस्य इन् इत्यस्य लोपे, स्इत्यस्य रुत्वे रेफस्य विसर्गत्वे च 'पथः' इति रूपम् । पथा । पथिन् + आ अत्र इनो लोपे रूपम् । पथिभ्याम् । पथिन् + भ्याम् अत्र पदसञ्ज्ञायां नलोपे सति रूपम् । पथिभिः । पथे । पथिभ्यः । पथः । पथोः । पथाम् । पथि पथोः । पथिषु । एवं मन्थाः ऋभुक्षाः इति । मन्थदण्डवाची मथिन् शब्दः । नस्य आत्वं, न्थादेशः, इकारस्याकारः रुत्वे विसर्गत्वे च मन्थाः, मन्थानौ, मन्थानः । मन्थानम्, मन्थानौ, मथः । मथा, मर्थिभ्याम् । मथे । मथः । मथोः, मथाम् । मथि, मथिषु । ऋभुक्षिन् शब्दस्तु इन्द्रवाची । तत्र <<थो न्थः>>[[7.1.87]] इति वर्जमात्वादिर्भवति । षात्परत्वाण्णत्वञ्च । ऋभुक्षाः, ऋभुक्षाणौ इत्यादि ।