अम्सम्बुद्धाविति । <<चतुरनडुहोरामुदात्तः>>[[7.1.98]] इत्यनुवर्तते इति भावः । हे अनड्वान् । 'हे अनडुह् + सु' अत्र <<अम् सम्बुद्धौ>>[[7.1.99]] इत्यमि मित्त्वादन्त्यादचः परे कृते मस्येत्संज्ञायां लोपे च <<सावनडुहः>>[[7.1.82]] इति नुमि मित्त्वादन्त्यादचः परे जाते उमि गते सोरुकारे गते सस्य हल्ङ्यादिना लोपे हस्य <<संयोगान्तस्य लोपः>>[[8.2.23]] इति लोपे डकारोत्तरवर्तिन उकारस्य यणि कृते 'अनड्वन्' इति रूपम् । अनड्वाहौ, अनड्वाहः । अनड्ह् + औ इत्यत्र <<चतुरनडुहोरामुदात्तः>>[[7.1.98]] इत्यामि मलोपे मित्त्वादन्त्यादचः परे <<इको यणचि>>[[6.1.77]] इति यणि संयोगे च कृते 'अनड्वाहौ' इति रूपम् । एवम् जसि परे आमि कृते अनड्वाहः । अनड्वाहम्, अनड्वाहौ । 'अनहुह् + शस्, शकारस्येत्संज्ञायां लोपे च कृते सस्य रुत्वे विसर्ग च कृते 'अनडुहः' इति ।