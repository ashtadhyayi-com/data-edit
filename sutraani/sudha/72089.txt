योऽचीति । <<युष्मदस्मदोरनादेशे>>[[7.2.86]] इत्यनुवर्तते । <<अष्टन आ विभक्तौ>>[[7.2.84]] इत्यतो विभक्तावित्यनुवर्तते । अचीति विभक्तिविशेषणम् । तदादिविधिस्तदाह - अनयोरिति । त्वया, मया । युष्मद् + टा अस्मद् + टा इत्यत्र <<त्वमावेकवचने>>[[7.2.97]] इति मपर्यन्तस्य युष्मदः त्वादेशे अस्मदश्च मादेशे सति 'त्व अद् टा' 'म अद् टा' इति जाते <<अतो गुणे>>[[6.1.97]] इति पररूपे टागतटकारत्स्येत्संज्ञायां लोपे च <<योऽचि>>[[7.2.89]] इति योगेन सर्वस्य यकारादेशे प्राप्ते <<अलोऽन्त्यस्य>>[[1.1.52]] इत्यन्तस्य दस्य जाते सति 'त्व य् आ' 'म य् आ' इति भूते संयोगे च कृते 'त्वया' 'मया' इति ।