<w>अचिर ऋत इति ।</w> पूर्वसूत्रात् तिसृचतसृ इत्यनुवर्तते । तच्चेह लुप्तषष्ठीकमाश्रीयते । तदाह - <w>तिसृ इत्यादिना । गुणदीर्घोत्वानामिति ।</w> <<ऋतो ङिसर्वनामस्थानयोः>>[[7.3.110]] इति गुणस्य <<प्रथमयोः पूर्वसवर्णः>>[[6.1.102]] इति पूर्वसवर्णदीर्घस्य <<ऋत उत्>>[[6.1.111]] इत्युत्त्वस्य च रत्वमपवादः इत्यर्थः । <w>तिस्र इति ।</w> 'त्रि जस्' इत्यत्र <<त्रिचतुरोः स्त्रियां तिसृचतसृ>>[[7.2.99]] इति तिसृ इत्यादेशे जस्येत्सञ्ज्ञत्वे लोपे च 'तिसृ + अस्' इति जाते <<ऋतो ङिसर्वनामस्थानयोः>>[[7.3.110]] इति गुणे प्राप्ते तं प्रबाध्य <<अचि र ऋतः>>[[7.2.100]] इति रेफादेशे संयोगे सस्य रुत्वे रस्य विसर्गत्वे च 'तिस्रः' इति रूपम् । शसि तु <<प्रथमयोः पूर्वसवर्णः>>[[6.1.102]] इति प्रबाध्य <<अचि र ऋतः>>[[7.2.100]] इति रेफादेशे संयोगे सस्य रुत्वे रस्य विसर्गत्वे च कृते 'तिस्रः' इति रूपम् । भिसितिसृभिः । भ्यसि - तिसृभ्यः।