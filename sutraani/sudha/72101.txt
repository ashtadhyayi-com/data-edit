<w>जराया इति ।</w> <<अष्टन आ विभक्तौ>>[[7.2.84]] इत्यतो विभक्तावित्यनुवृत्तम् । <<अचि र ऋतः>>[[7.2.100]] इत्यतोऽचीत्यनुवर्तते, तदादिविधिस्तदाह - <w>अजादावित्यादिना ।</w> ननु जराशब्दस्य विधीयमानो जरसादेशः कथं निर्जरशब्दस्य भवेदित्यत आह - <w>पदेति ।</w> पदाधिकारे अङ्गाधिकारे च यस्य यद्विहितम् तत् तस्य तदन्तस्य च भवतीत्यर्थः । जरसादेशश्चायमङ्गाधिकारस्थत्वात् जराशब्दस्य तदन्तस्य च भवति । <w>निर्दिश्यमानस्येति ।</w> प्रत्यक्षनिर्दिश्यमानस्यैवेत्यर्थः । अनया परिभाषया जराशब्दस्यैव जरस् । जराशब्द एव ह्यत्र स्थानी प्रत्यक्षनिर्दिष्टः । जराशब्दान्तस्य तु निर्देशस्तदन्तविधिलभ्यत्वाद् आनुमानिक इति भावः । ननु निर्जरशब्दस्य जराशब्दान्तत्वाभावात् कथमिह जरसादेश इत्यत आह - <w>एकदेशेति ।</w> 'छिन्नेऽपि पुच्छे श्वा श्वैव, न चाश्वो, न च गर्दभः' इति लौकिकन्यायादित्यर्थः । <w>निर्जरसाविति ।</w> निर्जरशब्दात् प्रथमाद्विवचने औ समागते <<जराया जरसन्यतरस्याम्>>[[7.2.101]] इति जरसादेशे लब्धे, सूत्रे जराशब्दस्य जरसादेशः प्रोक्तो न तु निर्जरशब्दस्य, इति कथमत्र जरसादेश इति शङ्कायां <ऽपदाङ्गाधिकारे तस्य च तदन्तस्य चऽ> इति ; अत्राङ्गाधिकारात् तदन्तस्यापि स्यादिति प्राप्ते <ऽनिर्दिश्यमानस्यादेशा भवन्तिऽ> इति परिभाषया जराशब्दस्यैव जरसादेशः स्यात् इति कथमत्र जरशब्दस्य जरस् इति शङ्कायाम् <ऽएकदेशविकृतमनन्यवत्ऽ> इति जरसादेशे <qt>निर्जरसौ</qt> इति । <w>निर्जरस इति ।</w> निर्जरशब्दाज्जसि अनुबन्धलोपे <<जराया जरसन्यतरस्याम्>>[[7.2.101]] इति जरशब्दस्य जरशादेशे परेणाचा युक्ते रुत्वे विसर्गे च <qt>निर्जरसः</qt> इति । <w>इत्यादीति ।</w> अमि – निर्जरसम् औटि - निर्जरसौ, शसि-निर्जरसः । टापरे – निर्जरसा, ङेपरे-निर्जरसे, ङसिङसो: - निर्जरसः, ओसि-निर्जरसोः, ङौ-निर्जरसिः इति । <w>पक्षे हलादौ च रामवदिति ।</w> अजादिविभक्तौ परे विकल्पेन जरसादेशे सति रूपाण्युक्तानि । जरसादेशाभावे रामशब्दवत् रूपाणि । हलादौ तु जरसादेशाभाव इति हलादौ विभक्तौ परे रामशब्दवत् रूपाणीति भावः । <w>विश्वपा इति ।</w> विश्वं पाति रक्षतीत्यर्थे <<आतोऽनुपसर्गे कः>>[[3.2.3]] इति प्राप्ते वासरूपन्यायेन <<आतो मनिन्क्वनिब्वनिपश्च>>[[3.2.74]] इति चकारात् विच् । तस्य सर्वापहारे कृदन्तत्वात्प्रातिपदिकसंज्ञायां प्रथमैकवचनविवक्षायां सुप्रत्ययेऽनुबन्धलोपे <<ससजुषो रुः>>[[8.2.66]] इति रुत्वे उकारस्येत्संज्ञायाम् <<खरवसानयोर्विसर्जनीयः>>[[8.3.15]] इति विसर्गे च कृते <qt>विश्वपाः</qt> इति रूपम् ।