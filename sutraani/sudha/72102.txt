<w>त्यदादीनाम इति ।</w> <<अष्टन आ विभक्तौ>>[[7.2.84]] इत्यतो विभक्तावित्यनुवर्तते । <w>एषामिति ।</w> त्यदादीनामित्यर्थः । त्यद् आदिर्येषामिति विग्रहः । <w>द्विपर्यन्तानामिति ।</w> सर्वादिगणे ये त्यदादयः पठिताः तेषामिह द्विपर्यन्तानामेव ग्रहणे भाष्यकारस्येच्छेत्यर्थः । <w>द्वौ ।</w> द्विशब्दस्य द्वित्वनियतत्वात् द्विशब्दो नित्यं द्विवचनान्तः । अतो द्विशब्दात् प्रथमाद्विवचने औ समागते <qt>द्वि औ</qt> इति स्थिते <<त्यदादीनामः>>[[7.2.102]] इत्यकारान्तादेशे <<प्रथमयोः पूर्वसवर्णः>>[[6.1.102]]इति पूर्वसवर्णदीर्घादेशे प्राप्ते <<नादिचि>>[[6.1.104]] इति निषिद्धे <<वृद्धिरेचि>>[[6.1.88]] इति वृद्धौ कृतायां सत्यां <qt>द्वौ</qt> इति रूपम् । <w>द्वौ ।</w> द्वितीयाद्विवचने औटि <<त्यदादीनामः>>[[7.2.102]] इति अत्वे वृद्धौ <qt>द्वौ</qt> इति । <w>द्वाभ्याम् ।</w> द्विशब्दात् भ्यामि त्यदाद्यत्वे <<सुपि च>>[[7.3.102]] इति दीर्घे <qt>द्वाभ्याम्</qt> इति । <w>द्वयोः ।</w> द्विशब्दाद् ओसि <<त्यदादीनामः>>[[7.2.102]] इत्यकारान्तादेशे <qt>द्व ओस</qt> इति जाते <<ओसि च>>[[7.3.104]] इति द्वशब्दगताऽकारस्य एत्वे <<एचोऽयवायावः>>[[6.1.78]] इत्ययादेशे सस्य रुत्वे विसर्ग च <qt>द्वयोः</qt> इति रूपम् । <w>पपीः ।</w> पा रक्षणे इति धातोः औणादिकेन <!यापोः किद्वे च!> (उणादिः 3.159) इति सूत्रेण ईप्रत्यये द्वित्वे अभ्यासकार्ये ईप्रत्ययस्य कित्वात् <<आतो लोप इटि च>>[[6.4.64]] इत्याकारलोपे निष्पन्नपपीशब्दस्य कृदन्तत्वात्प्रातिपदिकसंज्ञायां प्रथमैकवचनसुप्रत्यये समागते <qt>पपी-सु</qt> अत्र उकारस्येत्संज्ञायां लोपे च <<ससजुषो रुः>>[[8.2.66]] इति सस्य रुत्वे अनुबन्धलोपे रेफस्य <<खरवसानयोर्विसर्जनीयः>>[[8.3.15]] इति विसर्गे सति रूपम् । <w>पप्यौ ।</w> 'पपी - औ' इति स्थिते <<प्रथमयोः पूर्वसवर्णः>>[[6.1.102]] इति पूर्वसवर्णदीर्घादेशे प्राप्ते <<दीर्घाज्जसि च>>[[6.1.105]] इति निषेधे <<इको यणचि>>[[6.1.77]] इति यणि <qt>पप्यौ</qt> इति रूपम् । <w>पप्यः ।</w> पूर्ववत्साधनिका । <w>हे पपी: ।</w> ह्रस्वान्तत्वाभावान्न सुलोपः । सम्बोधनद्विवचनबहुवचने पप्यौ, पप्यः इति । अमि - पपीम्  <<अमि पूर्वः>>[[6.1.107]] । औटि - पप्यौ, साधनिकापूर्ववत् । शसि - अनुबन्धलोपे पूर्वसवर्णदीर्घादेशे कृते <<तस्माच्छसो नः पुंसि>>[[6.1.103]] इति शसः सकारस्य नकारादेशे - <w>पपीन्</w> इति रूपम् । <w>पप्या ।</w> <qt>पपी-आ</qt> अत्र <<इको यणचि>>[[6.1.77]] इति यणि रूपम् । पपीशब्दाद्भ्यामि- <w>पपीभ्याम्</w> इति रूपम् । भिसि - <w>पपीभिः ।</w> चतुर्थ्येकवचने ङे परे यणि रूपम् – <w>पप्ये ।</w> भ्यसि रुत्वे विसर्गे च - <w>पपीभ्यः ।</w> ङसि अनुबन्धलोपे यणि - <w>पप्यः ।</w> ओसि परे यणि - <w>पप्योः । पप्याम् ।</w> आमि <<इको यणचि>>[[6.1.77]] इति यणि रूपम् । सप्तम्येकवचने ङौ परे अनुबन्धलोपे <<इको यणचि>>[[6.1.77]] इति यणि प्राप्ते तं प्रबाध्य <<अकः सवर्णे दीर्घः>>[[6.1.101]] इति दीर्घे कृते - <qt>पपीः</qt> इति रूपम् । सप्तमीद्विवचने ओसि - <w>पप्योः |</w> सुपि परे पकारस्य <<हलन्त्यम्>>[[1.3.3]] इतीत्संज्ञायां <<तस्य लोपः>>[[1.3.9]] इति लोपे <<आदेशप्रत्यययोः>>[[8.3.59]] इति सकारस्य मूर्धन्यादेशे (आन्तरतम्यात्) षकारे कृते सति <w>पपीषु</w> इति रूपम् । <w>वातप्रम्यादय इति ।</w> वातप्रमीः निःशृङ्गो मृगाकृतिः पशुरिति <<ईदूतौ च सप्तम्यर्थे>>[[1.1.19]] इति सूत्रे कौस्तुभे । आदिना यान्त्यनेनेति ययीमर्गः इति ग्राह्यम् । रूपाणि - वातप्रमीः, वातप्रम्यौ, वातप्रम्यः, प्र... । हे वातप्रमीः, हे बातप्रम्यौ, हे वातप्रम्यः, सम्बो... । वातप्रमीम्, वातप्रम्यौ, वातप्रमीन्, द्वि... । वातप्रम्या, वातप्रमीभ्याम् वातप्रमीभिः, तृ... । वातप्रम्ये, वातप्रमीभ्याम् वातप्रमीभ्यः, च... । वातप्रम्य, वातप्रमीभ्याम् वातप्रमीभ्यः, पं... । वातप्रम्यः, वातप्रम्योः, वातप्रम्यम्, ष... । वातप्रमी, वातप्रम्योः, वातप्रमीषु सप्तमी । क्विबन्तवातप्रमीशब्दस्य तु अमि - शसि-ङौ च - <<एरनेकाचोऽसंयोगपूर्वस्य>>[[6.4.82]] इति यणि - वातप्रम्यम्, वातप्रम्यः, वातप्रम्यि इति विशेषो ज्ञेयः । <w>बहुश्रेयसी ।</w> <!ईयसो बहुव्रीहेर्न!> इति निषेधादुपसर्जनह्रस्वो न । समासत्वात्प्रातिपदिकसंज्ञायां प्रथमैकवचने सौ समागते उकारस्येत्संज्ञायां लोपे च <qt>बहुश्रेयसी-स्</qt> इति स्थिते ङ्यन्तत्वात् <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति स् इत्यस्य लोपे <qt>बहुश्रेयसी</qt> इति रूपम् । औ परे - बहुश्रेयस्यौ, जसि - बहुश्रेयस्यः । अत्र दीर्घत्वात् पूर्वसवर्णदीर्घनिषेधे सति यणि कृते रूपम् ।