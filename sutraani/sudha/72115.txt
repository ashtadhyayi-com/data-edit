<w>अचो ञ्णितीति ।</w> <<मृजेर्वृद्धिः>>[[7.2.114]] इत्यतो वृद्धिरित्यनुवर्तते, <<अङ्गस्य>>[[6.4.1]] इति चाधिकारः । <w>सखायौ ।</w> <qt>सखि औ</qt> अत्र <<सख्युरसम्बुद्धौ>>[[7.1.92]] इति णिद्वद्भावे <<अचो ञ्णिति>>[[7.2.115]] इति वृद्धौ <<एचोऽयवायावः>>[[6.1.78]] इति आयादेशे परेण संयोगे कृते <qt>सखायौ</qt> इति । <w>सखायः ।</w> सखिशब्दाज्जसि <<चुटू>>[[1.3.7]] इति जकारस्येत्सञ्ज्ञायां लोपे च <<सख्युरसम्बुद्धौ>>[[7.1.92]] इति णिद्वद्भावे <<अचो ञ्णिति>>[[7.2.115]] इति वृद्धौ <<एचोऽयवायावः>>[[6.1.78]] इत्यायादेशे सस्य रुत्वे विसर्गे च <qt>सखायः</qt> इति । <w>हे सखे ।</w> हरिशब्दवत् गुणे लोपे च हे सखे इति । औपरे जसि परे च पूर्ववत्-णिद्वद्भाववृद्ध्यायादेशा: - हे सखायौ, हे सखायः। <w>सखायम् ।</w> <qt>सखि अम्</qt> अत्र <<अमि पूर्वः>>[[6.1.107]] इति सूत्रं प्रवाध्य <<सख्युरसम्बुद्धौ>>[[7.1.92]] इति णिद्वद्भावे, वृद्धौ आयादेशे च <qt>सखायम्</qt> इति । औटि पूर्ववत् <w>सखायौ । सखीन् ।</w> <qt>सखि-शस्</qt> अत्र शसः शकारस्येत्सञ्ज्ञायां लोपे च कृते <<प्रथमयोः पूर्वसवर्णः>>[[6.1.102]] इति पूर्वपरयोः स्थाने पूर्वसवर्णदीर्घादेशे कृते <<तस्माच्छसो नः पुंसि>>[[6.1.103]] इति शसःसकारस्य नकारादेशे <qt>सखीन्</qt> इति । <w>सख्या ।</w> <qt>सखि आ</qt> अत्र <qt>असखि</qt> इति पर्युदासात् घिसंज्ञा न, किन्तु <<इको यणचि>>[[6.1.77]] इति यणि <qt>सख्या</qt> इति । सखिशब्दस्य तृतीयाद्विवचनबहुवचने - सखिभ्याम्, सखिभिः, हरिशब्दवत् । <w>सख्ये ।</w> सखिशब्दाच्चतुथ्येंकवचन विवक्षायां ङयि समागते ङस्येत्सञ्ज्ञायां लोपे च <qt>सखि-ए</qt> अत्र <<इको यणचि>>[[6.1.77]] इति यणि सख्ये इति ॥ चतुर्थीद्विवचनबहुवचने - सखिभ्याम्, सखिभ्यः इति ॥