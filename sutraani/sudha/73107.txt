<w>अम्बार्वेति ।</w> <<सम्बुद्धौ च>>[[7.3.106]] इत्यतः सम्बुद्धावित्यनुवर्तते । अम्बार्थानां नद्यन्तानां च ह्रस्वःस्यात्सम्बुद्धौ इत्यर्थः । <w>हे बहुश्रेयसि ।</w> बहुश्रेयसीशब्दात् सम्बोधनप्रथमैकवचनविवक्षायां सुप्रत्यये उकारस्येत्सञ्ज्ञायां लोपे च <<यू स्त्र्याख्यौ नदी>>[[1.4.3]] इति नदीसञ्ज्ञायां <qt>बहुश्रेयसी स्</qt> इति स्थिते <<अम्बाऽर्थनद्योर्ह्रस्वः>>[[7.3.107]] इति ह्रस्वे <<एकवचनं संबुद्धिः>>[[2.3.49]] इति सम्बुद्धिसञ्ज्ञायां <<एङ्ह्रस्वात् सम्बुद्धेः>>[[6.1.69]] इति सलोपे सति <qt>हे बहुश्रेयसि</qt> इति रूपम् । द्विवचनबहुवचने - बहुश्रेयस्यौ, बहुश्रेयस्यः । द्वितीया - बहुश्रेयसीम, बहुश्रेयस्यौ, बहुश्रेयस्यः । तृतीया - बहुश्रेयस्या, बहुश्रेयसीभ्यां, बहुश्रेयसीभिः ।