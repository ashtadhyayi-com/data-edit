<w>ङेरामिति ।</w> अङ्गत्वात् प्रत्ययग्रहणपरिभाषया च तदन्तविधिमभिप्रेत्य आह - <w>नद्यन्तादित्यादिना | बहुश्रेयस्याम् ।</w> बहुश्रेयसीशब्दात् सप्तम्येकवचने ङौ समागते <<ङेराम्नद्याम्नीभ्यः>>[[7.3.116]] इति ङेरामि कृते नदीसञ्ज्ञायां सत्यां स्थानिवद्भावेन ङित्वमानीय <<आण्नद्याः>>[[7.3.112]] इत्याडागमे टित्वादाद्यावयवे <qt>बहुश्रेयसी-आ आम्</qt> इति जाते <<आटश्च>>[[6.1.90]]' इति वृद्धौ <<इको यणचि>>[[6.1.77]] इति यणि <qt>बहुश्रेयस्याम्</qt> इति रूपम् । सप्तमीद्विवचनबहुवचने - <qt>बहुश्रेयस्योः, बहुश्रेयसीषु</qt> इति । <w>अङ्यन्तत्वादिति ।</w> औणादिकप्रत्ययान्तत्वादिति भावः । तथाह्यत्र सङ्ग्रहः - अवी तन्त्री तरी लक्ष्मी धी ही श्रीणामुणादिषु । सप्तस्त्रीलिङ्गशब्दानां न सुलोपः कदाचन । <w>अतिलक्ष्मीः ।</w> लक्ष्मीमतिक्रान्त इति विग्रहे <!अत्यादयः क्रान्ताद्यर्थे द्वितीयया!> इति समासः । अस्त्रीप्रत्ययान्तत्वान्नोपसर्जनह्रस्वः । <<अतिलक्ष्मी - सु' अत्रानुबन्धलोपे सस्य रुत्वे विसर्गत्वे च रूपम् । <w>शेषं बहुश्रेयसीवदिति ।</w> <!प्रथमलिङ्गग्रहणञ्च!> इति नदीत्वादिति भावः । <w>प्रधीः ।</w> प्रध्यायतीति प्रधीः । <!ध्यायते सम्प्रसारणञ्च!> इति क्विप् । यकारस्य सम्प्रसारणमिकारः। <<सम्प्रसारणाच्च>>[[6.1.108]] इति पूर्वरूपम् । <<हलः>>[[6.4.2]] इति दीर्घः । कृदन्तत्वेन प्रातिपदिकत्वात् सुबुत्पत्तिः । अङ्यन्तत्वान्न सुलोपः। रुत्वविसर्गौ <qt>प्रधीः</qt> इति रूपम् । प्रधी + औ इति स्थिते <<इको यणचि>>[[6.1.77]] इति यणपवादमियङमाशङ्कितुमाह - <w>अचि अनुधात्विति ।</w> इश्च उश्च यू तयोः य्वोः इवर्णोवर्णयोरित्यर्थः । श्नुश्च धातुश्च भ्रूश्चेति द्वन्द्वः। प्रत्ययग्रहण परिभाषया श्नुप्रत्ययान्तं विवक्षितम् । य्वोरिति धातोरेव विशेषणम् । तदन्तविधिः । <<अङ्गस्य>>[[6.4.1]] इत्यधिकृतम् । ततश्च <<प्रत्ययः>>[[3.1.1]] इति लभ्यते । अचीति तद्विशेषणम् । तदादिविधिस्तदाह - <w>श्नुप्रत्ययान्तस्येत्यादिना । इति प्राप्ते इति ।</w> <qt>प्रधी-औ</qt> इत्यादाविति शेषः।