<w>औदिति ।</w> अत्र <<इदुद्भ्याम्>>[[7.3.117]] इति सूत्रमनुवर्तते । <<ङेराम्नद्याम्नीभ्यः>>[[7.3.116]] इत्यतो ङेरिति च । इदुद्भ्यां परस्य ङेरौत्स्यादित्यर्थः । <w>सख्यौ ।</w> सखिशब्दात्सप्तम्येकवचनविवक्षायां ङिसमागते डकारस्येत्सञ्ज्ञायां लोपे च <qt>सखि-इ</qt> इति जाते । तत्र ङेरिकारस्य स्थाने <<औत्>>[[7.3.118]] इति <qt>औ</qt> आदेशे <<इको यणचि>>[[6.1.77]] इति यणि सख्यौ इति रूपम् । सप्तमीद्विवचनबहुवचने सख्योः, सखिषु । पतिशब्दस्य द्वितीयाबहुवचनपर्यन्तं हरिशब्दवत् साधनिका, रूपाणि च - पतिः, पती, पतयः प्रथमा । हे पते, हे पती, हे पतयः सम्बोधनम् । पति, पती, पतीन् द्वितीया ।