<w>अच्च घेरिति ।</w> <<ङेराम्नद्याम्नीभ्यः>>[[7.3.116]] इत्यतो ङेरित्यनुवर्तते । <<इदुद्भ्याम्>>[[7.3.117]] इति <<औत्>>[[7.3.118]] इति च सूत्रमनुवर्तते । तदाह - <w>इदुद्भ्यामित्यादिना । हरौ ।</w> हरिशब्दात् सप्तम्येकवचनविवक्षायां ङिसमायते ङस्येत्सञ्ज्ञायां लोपे च <qt>हरि-इ</qt> इति स्थिते <<शेषो घ्यसखि>>[[1.4.7]] इति घिसञ्ज्ञायाम् <<अच्च घेः>>[[7.3.119]] इत्यनेन ङे स्थाने औकारे, घिसञ्ज्ञकस्य - <qt>हरि</qt> इत्यस्य स्थाने अकारे प्राप्ते <<अलोऽन्त्यस्य>>[[1.1.52]]' इत्यनेन रेफोत्तरवर्तिन इकारस्य स्थानेऽकारे च विहिते <qt>हर-औ</qt> इति जाते 'वृद्धिरेचि>> इति वृद्धौ <qt>हरौ</qt> इति रूपम् । <w>हर्योः ।</w> षष्ठीद्विवचनवद्बोध्यम् । <w>हरिषु ।</w> <qt>हरि-सु</qt> इति दशायाम् <<आदेशप्रत्यययोः>>[[8.3.59]] इति षत्वे <qt>हरिषु</qt> इति ।