<w>दीर्घोऽकित इति</w> । <w>अभ्यासस्येति ।</w> <<अत्र लोपोऽभ्यासस्य>> [[7.4.58]] इत्यतोऽभ्यासस्येत्यनुवर्तते इति भावः । <w>यङि यङ्लुकि चेति ।</w> <<गुणो यङ्लुकोः>> [[7.4.82]] इत्यतस्तदनुवृत्तेरिति भावः । <qt>वाव्रज्यते ।</qt> व्रजधातोः <<नित्यं कौटिल्ये गतौ>> [[3.1.23]] इति यङि द्वित्वेऽभ्यासत्वे अभ्यासकार्ये च कृते । <qt>व व्रज् य</qt> इति जाते <<दीर्घोऽकितः>> [[7.4.83]] इति दीर्घे <<सनाद्यन्ता>> [[3.1.32]] इति धातुत्वाल्लटस्ते शपि, <<अतो गुणे>> [[6.1.97]] इति पररूपे टरेत्वे च <qt>वाव्रज्यते</qt> इति । <qt>वाव्रज्येते</qt>, <qt>वाव्रज्यन्ते</qt> । <qt>वाव्रज्यसे</qt>, <qt>वाव्रज्येथे</qt>, <qt>वाव्रज्यध्वे</qt> । <qt>वाव्रज्ये</qt>, <qt>वाव्रज्यावहे</qt>, <qt>वाव्रज्यामहे</qt> ।