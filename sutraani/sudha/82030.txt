चोः कुरिति । <<झलो झलि>>[[8.2.26]] इत्यतो झलीत्यनुवर्तते । पदस्येत्यधिकृतम् । <<स्कोः संयोगाद्योरन्ते च>>[[8.2.29]] इत्यतोऽन्ते इत्यनुवर्तते । तदाह - चवर्गस्येति । सुयुक्, सुयुग् । सुयुज् + सु इत्यत्र सुष्ठु युननीति विग्रहे <<सत्सूद्विषद्रुहदुहयुजविदभिदच्छिदजिनीराजामुपसर्गेऽपि क्विप्>>[[3.2.61]] इति क्विपि क्विपो लोपे सौ समागते सोर्लोपे <<चोः कुः>>[[8.2.30]] इति जस्य गत्वे <<वाऽवसाने>>[[8.4.56]] इति गस्य कत्वे 'सुयुक्' इति, पक्षे 'सुयुग्' इति । खन् । 'खन्ज् स' इत्यत्र सोर्लोपे <<संयोगान्तस्य लोपः>>[[8.2.23]] इति जस्य लोपे 'खन्' इति रूपम् । खञ्जा । खन्ज् + औ इत्यत्र नस्य अनुस्वारे, अनुस्वारस्य परसवर्णे च कृते जकारस्यौकारेण सह संयोगे 'खञ्जौ' इति रूपम् । खन् भ्याम् । 'खन् ज् भ्याम्' इत्यत्र <<संयोगान्तस्य लोपः>>[[8.2.23]] इति जस्य लोपे 'खन्भ्याम्' इति रूपम् ।