व्रश्चभ्रस्जेति । अत्र <<झलो झलि>>[[8.2.26]] इत्यतो झलीत्यनुवर्तते । <<पदस्य>>[[8.1.16]] इत्यधिकृतम् । <<स्कोः संयोगाद्योरन्ते च>>[[8.2.29]] इत्यतोऽन्ते चेत्यनुवर्तते । तदाह - झलि पदान्ते चेति । राट्, राड् । राज् + सु इत्यत्र सोर्लोपे <<व्रश्चभ्रस्जसृजमृजयजराजभ्राजच्छशां षः>>[[8.2.36]] इति षकारान्तादेशे <<झलां जशोऽन्ते>>[[8.2.39]] इति षस्य डत्वे <<वाऽवसाने>>[[8.4.56]] इति डस्य टत्वे कृते 'राट्' इति रूपम् । पक्षे 'राड्' इति । राड्भ्याम् । राज् + भ्याम् इत्यत्र <<स्वादिष्वसर्वनामस्थाने>>[[1.4.17]] इति पदसंज्ञायां <<व्रश्चभ्रस्जसृजमृजयजराजभ्राजच्छशां षः>>[[8.2.36]] इति षत्वे <<झलां जशोऽन्ते>>[[8.2.39]] इति डत्वे 'राड्भ्याम्' इति रूपम् । राज् + सु इत्यत्र <<स्वादिष्वसर्वनामस्थाने>>[[1.4.17]] इति पदत्वात् षत्वं जश्त्वं च । <<डः सि धुट्>>[[8.3.29]] इति धुटि राट्त्सु । तदभावे 'राट्सु' । एवं विभ्राडिति । राज् शब्दवत् षत्वादीत्यर्थः । परौ व्रजेरिति । औणादिकसूत्रमेतत् । (उणादिः 2.58) इत्यादिपूर्वसूत्रात् क्विबिति दीर्घ इति चानुवर्तते । पदान्त इति ष इत्यनेनैव सम्बध्यते । तदाह - परावुपपदे इत्यादिना । परिव्राट् । परिपूर्वकत्रजधातुतः इति क्विपि व्रजेश्व दीर्घत्वे कृते च षत्वे क्विपो लोपे सावागते सोर्लोपे <<झलां जशोऽन्ते>>[[8.2.39]] इति षस्य डत्वे <<वाऽवसाने>>[[8.4.56]] इति डस्य टत्वे 'परिव्राट्' । पक्षे - 'परिव्राड्' ।