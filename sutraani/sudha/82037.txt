एकाचो वश इति । <<दादेर्धातोर्घः>>[[8.2.32]] इत्यतो धातोरित्यवयवषष्ठ्यन्तमनुवर्तते । तच्च झषन्तशब्देनान्वेति । पदस्येत्यधिकृतम् । <<स्कोः संयोगाद्योरन्ते च>>[[8.2.29]] इत्यतोऽन्ते चेत्यनुवर्तते । तदाह - धातोरवयव इत्यादिना । धुक्, धुग् । 'दुह् प्रपूरणे' क्विप् । क्विवन्तत्वात्प्रातिपदिकसंज्ञायां सत्यां सावागते उकारलोपे दुह् + स् अत्र <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सलोपे हस्य <<हो ढः>>[[8.2.31]] इति ढत्वे प्राप्ते तं बाधित्वा <<दादेर्धातोर्घः>>[[8.2.32]] इति घत्वे <<एकाचो बशो भष् झषन्तस्य स्ध्वोः>>[[8.2.37]] इति दस्य धत्वे 'धुघ्' इति जाते तत्र <<झलां जशोऽन्ते>>[[8.2.39]] इति जश्त्वेन गकारे <<वाऽवसाने>>[[8.4.56]] इति विकल्पेन चर्त्वे 'धुक-धुग्' इति भवतः । घुग्भ्यामिति । दुह् + भ्याम् अत्र <<दादेर्धातोर्घः>>[[8.2.32]] इति हस्य घत्वे <<एकाचो बशो भष् झषन्तस्य स्ध्वोः>>[[8.2.37]] इति भष्भावेन दकारस्य धकारे धुघ् + भ्याम् इति जाते <<झलां जशोऽन्ते>>[[8.2.39]] इति धकारस्य गकारे 'धुग्भ्याम्' इति । धुक्षु । दुह् + सुप् अत्र पकारस्येत्संज्ञायां लोपे च <<दादेर्धातोर्घः>>[[8.2.32]] इति धत्वे भष्भावे जश्त्वे च कृते धग् + सु इति जाते तत्र <<खरि च>>[[8.4.55]] इति चर्त्वे <<आदेशप्रत्यययोः>>[[8.3.59]] इति सोः सस्य षत्वे क् ष् संयोगेन 'क्ष' इति जाते 'धुक्षु' इति रूपम् ।