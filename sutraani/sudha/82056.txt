तदाह - साड् रूपस्येति । तुराषाट्, तुराषाड् । तुरासाह् + स् अत्र <<हल्ङ्याब्भ्यो दीर्घात् सुतिस्यपृक्तं हल्>>[[6.1.68]] इति सलोपे <<हो ढः>>[[8.2.31]] इति हस्य ढत्वे तस्य पदान्तत्वात् जश्त्वेन डत्वे कृते <<सहेः साडः सः>>[[8.3.56]] इति साड् रूपस्य सकारस्य षत्वे डस्य च <<वाऽवसाने>>[[8.4.56]] इत्यनेन वा चर्त्वे 'तुराषाट' इति । चर्त्वाभावपक्षे 'तुराषाड्' इति रूपम् । तुरासाहौ । अपदान्तत्वान्न मूर्धन्य इति भावः । <>तुराषाड्भ्यामिति ।<> तुरासाह् + भ्याम् अत्र <<स्वादिष्वसर्वनामस्थाने>>[[1.4.17]] इति पदान्तत्वात् <<हो ढः>>[[8.2.31]] इति हस्य ढत्वे तस्य जश्त्वेन डत्वे <<सहेः साडः सः>>[[8.3.56]] इति सस्य मूर्धन्यादेशे 'तुरावाड्भ्याम्' इति रूपम् । इत्यादीति । तुराषाड्भिः । तुरापाड्भ्यः । तुरासाहे । तुरासाहः । तुरासाहः । तुरासाहोः तुराषाट्सु ।