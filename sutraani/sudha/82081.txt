एत ईद्बहुवचने इति । <<अदसोऽसेर्दादु दो मः>>[[8.2.80]] इत्यस्मात् अदसो दादिति, दो मः इति चानुवर्तते । तदाह - अदसो दात्परस्येत्यादिना । अमी । अदस + जस् अत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपे अद+जस् इति स्थिते <<जसः शी>>[[7.1.17]] इति जसः स्थाने श्यादेशे शकारस्येत्संज्ञायां लोपे च <<आद्गुणः>>[[6.1.87]] इति गुणे 'अदे' इति जाते <<एत ईद्बहुवचने>>[[8.2.81]] इति एकारस्य ईकारे दस्य च मत्वे 'अमी' इति रूपम् । विभक्तिकार्यमिति । त्यदाद्यत्वादिकमित्यर्थः । अमुम् । अदस् + अम् इत्यत्र <<त्यदादीनामः>>[[7.2.102]] इत्यकारान्तादेशे <<अतो गुणे>>[[6.1.97]] इति पररूपत्वे च कृते 'अमि पूर्वः' इति पूर्वरूपकादेशे 'अदम्' इति जाते <<अदसोऽसेर्दादु दो मः>>[[8.2.80]] इति दात्परस्य अस्य उत्वे दस्य मत्वे च 'अमुम्' इति रूपम् । अमू । अदस् + औ इति स्थिते <<त्यदादीनामः>>[[7.2.102]] इति अकारान्तादेशे <<अतो गुणे>>[[6.1.97]] इति पररूपत्वे च कृते <<वृद्धिरेचि>>[[6.1.88]] इति वृद्धौ सत्याम् 'अदौ' इति जाते <<अदसोऽसेर्दादु दो मः>>[[8.2.80]] इति औकारस्य ऊत्वे दस्य मत्वे च 'अमू' इति रूपम् । अमून् । अदस् + शस् इते स्थिते त्यदाद्यत्वे, पररूपत्वे च कृते शकारस्येत्संज्ञायां लोपे च <<प्रथमयोः पूर्वसवर्णः>>[[6.1.102]] इति पूर्वसवर्णदीर्घादेशे <<तस्माच्छसो नः पुंसि>>[[6.1.103]] इति सस्य नत्वे 'अदान्' इति भूते <<अदसोऽसेर्दादु दो मः>>[[8.2.80]] इति आकारस्य ऊत्वे दस्य च मत्वे 'अमून्' इति रूपम् ।