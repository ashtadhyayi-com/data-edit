<w>पुनः खय्यम्पर इति । </w> <<मतुवसो रु सम्बुद्धौ छन्दसि>> [[8.3.1]] इत्यतो रुग्रहणमनुवर्तते अम् परो यस्मादिति विग्रहस्तदाह — <w>अम्परे खवि</w> इति । <w>पुंस्कोकिल इति । </w> पुमांश्चासौ कोकिलश्चेति कर्मधारयसमासः । <qt>पुम्-कोकिलः</qt> इत्यत्र <<पुमः खय्यम्परे>> [[8.3.6]] इत्यनेन पुमो मस्य रुत्वे रेफोत्तरवर्त्युकारलोपे <qt>पुर् कोकिल</qt> इति जाते <<अत्रानुनासिक: पूर्वस्य तु वा>> [[8.3.2]] इत्यनुनासिके </qt>पुँर्-कोकिलः</qt>, पक्षे <<अनुनासिकात्परोऽनुस्वारः>> [[8.3.4]] इत्यनेनानुस्वारे <qt>पुंर् कोकिल</qt> इति भूते अत्र <<खरवसानयोर्विसर्जनीयः>> [[8.3.15]] इति रेफस्य विसर्गत्वे <<कुप्वोः ≍क ≍पौ च>> [[8.3.37]] इत्यनेन जिह्वामूलीये प्राप्ते तं बाधित्वा <!सम्पुङ्कानां सो वक्तव्यः!> इति विसर्गस्य सत्वे कृते <qt>पुँस्कोकिलः</qt>, <qt>पुंस्कोकिलः</qt> इति रूपद्वयं सिद्ध्यति ॥