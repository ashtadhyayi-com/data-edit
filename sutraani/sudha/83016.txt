रोः सुपीति । खरीत्यनुवृत्तेः सप्तमीबहुवचनमेवात्र सुप् । <<खरवसानयोर्विसर्जनीयः>>[[8.3.15]] इत्येव सिद्धे नियमार्थम् एवैष विधिरित्याह -रोरेवेति । शरोऽचीति । <<अचो रहाभ्यां द्वे>>[[8.4.46]] इति, <<नादिन्याक्रोशे पुत्रस्य>>[[8.4.48]] इत्यतो नेति चानुवर्तते । तदाह - अचि पर इत्यादिना । चतुर्षु । चतुर् + सुप् इत्यत्र <<खरवसानयोर्विसर्जनीयः>>[[8.3.15]] इति रस्य विसर्गत्वे प्राप्ते <<रोः सुपि>>[[8.3.16]] इति निषेधे चतुर् + सुप् इति जाते <<आदेशप्रत्यययोः>>[[8.3.59]] इति सस्य षत्वे <<अचो रहाभ्यां द्वे>>[[8.4.46]] इति षस्य द्वित्वे प्राप्ते <<शरोऽचि>>[[8.4.49]] इति षस्य द्वित्वाभावे षस्येत्संज्ञायां लोपे च 'चतुर्षु' इति रूपम् ।