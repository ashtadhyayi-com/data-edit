<w> भो भगो इति ।</w> <<रोः सुपि>> [[8.3.16]] इत्यतो रोरित्यनुवर्तते । भो भगो अघो अ इत्येतेषां द्वन्दः । एते पूर्वे यस्मादिति बहुव्रीहिः । पूर्वशब्दश्च प्रत्येकं सम्बध्यते । <ऽद्वन्द्वान्ते श्रूयमाणं पदं प्रत्येकमभिसम्बध्यतेऽ> इति नियमात् । तेन भोपूर्वकस्य, भगोपूर्वकस्य, अघोपूर्वकस्य, अवर्णपूर्वकस्य च रोर्यादेशः स्यादशि इति सूत्रार्थः । <w> देवा इहेति ।</w> <qt>देवास् इह</qt> इति दशायां <<ससजुषो रुः>> [[8.2.66]] इति सूत्रेण सस्य रुत्वे <<भोभगोअघोअपूर्वस्य योऽशि>> [[8.3.17]] इति सूत्रेण रोर्यादेशे <qt>देवाय् इह</qt> इति जाते तत्र <<लोपः शाकल्यस्य>> [[8.3.19]] इत्यनेन यलोपे <qt>देवा इह</qt> इति जायते । शाकल्यग्रहणात्पक्षे <qt>देवायिह</qt> इति ॥