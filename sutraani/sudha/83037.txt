<w>नॄँ≍पाहीति । </w> <qt>नॄन् पाहि</qt> इत्यत्र <<नॄन् पे>> [[8.3.10]] इत्यनेन नस्य रुत्वे उकारलोपे <<अत्रानुनासिकः पूर्वस्य तु वा>> [[8.3.2]] इत्यनुनासिके, पक्षे <<अनुनासिकात्परोऽनुस्वारः>> [[8.3.4]] इत्यनुस्वारे <<खरवसानयोर्विसर्जनीयः>> [[8.3.15]] इति विसर्गे, <<कुप्वोः ≍क ≍पौ च>> [[8.3.37]] इत्युपध्मानीये च <qt>नॄँ≍पाहि</qt>, <qt>नॄंपाहि</qt> इति । उपध्मानीयाभावे सति विसर्गे <qt>नॄँः पाहि</qt>, <qt>नॄंः पाहि</qt> इति । पक्षे — <qt>नॄन्पाहि</qt> इति पञ्च रूपाणि । सूत्रे पे इत्यत्राकार उच्चारणार्थः । तेन <qt>नॄन् पुनाति</qt> इत्यादावपि पञ्च रूपाणि बोध्यानि ॥