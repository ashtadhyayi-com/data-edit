नुम् विसर्जनीयेति । इण्कोः इति, मुर्धन्यः इति चानुवर्तते । तदाह - एतैः प्रत्येकमित्यादिना । पिपठीष्षु, पिपठीःषु । पिपठिस् + सुप् अत्र <<हलन्त्यम्>>[[1.3.3]] इति पकारस्येत्संज्ञायां <<तस्य लोपः>>[[1.3.9]] इति लोपे <<स्वादिष्वसर्वनामस्थाने>>[[1.4.17]] इति पदसंज्ञायां <<ससजुषो रुः>>[[8.2.66]] इति सस्य रुत्वे उकारलोपे <<र्वोरुपधाया दीर्घ इकः>>[[8.2.76]] इत्युपधाया दीर्घत्वे <<खरवसानयोर्विसर्जनीयः>>[[8.3.15]] इति रेफस्य विसर्गत्वे 'पिपठीः सु' इति जाते <<विसर्जनीयस्य सः>>[[8.3.34]] इति विसर्गस्य सत्वे <<नुम्विसर्जनीयशर्व्यवायेऽपि>>[[8.3.58]] इति शर्व्यवायेऽपि सुप् प्रत्ययस्य षत्वे <<ष्टुना ष्टुः>>[[8.4.41]] इति पूर्वस्य सकारस्य षत्वे 'पिपठीष्षु' इति । पक्षे - <<वा शरि>>[[8.3.36]] इति विसर्गस्य विसर्गे <<नुम्विसर्जनीयशर्व्यवायेऽपि>>[[8.3.58]] इति विसर्गव्यवधानेऽपि षत्वे 'पिपठीःषु' इति । चिकीः । चिकीर्ष + सु अत्र सोर्लोपे षकारस्य असिद्धत्वात्सकारबुद्धया <<रात्सस्य>>[[8.2.24]] इति स् लोपे रेफस्य विसर्गत्वे च रूपम् । चिकीर्भ्यम् । चिकीर्ष् +भ्याम् अत्र पदसंज्ञायां षत्वस्यासिद्धत्वात् <<रात्सस्य>>[[8.2.24]] इति स् लोपे 'चिकीर्भ्याम्' इति । चिकीर्षु । चिकीर्ष् + सुप् अत्र षकारस्येत्संज्ञायां लोपे च पदसंज्ञायां <<रात्सस्य>>[[8.2.24]] इति स् लोपे <<रोऽसुपि>>[[8.2.69]] इति नियमात् विसर्गाभावे <<आदेशप्रत्यययोः>>[[8.3.59]] इति सुपः सकारस्य मूर्धन्यादेशे 'चिकीर्षु' इति । विद्वान् । विद्वस्+सु अत्र सोर्लोपे <<प्रत्ययलोपे प्रत्ययलक्षणम्>>[[1.1.62]] इति प्रत्ययलक्षणे <<उगिदचां सर्वनामस्थानेऽधातोः>>[[7.1.70]] इति नुमि उमो लोपे मित्वादन्त्यावयवे <<सान्तमहतः संयोगस्य>>[[6.4.10]] इति उपधाया दीर्घत्वे <<संयोगान्तस्य लोपः>>[[8.2.23]] इति स् लोपे 'विद्वान्' इति रूपम् । विद्वांसौ । विद्वस् + औ अत्र <<उगिदचां सर्वनामस्थानेऽधातोः>>[[7.1.70]] इति नुमि उमि गते मित्त्वादन्त्यादचः परे <<सान्तमहतः संयोगस्य>>[[6.4.10]] इत्युपधाया दीर्घत्वे <<नश्चापदान्तस्य झलि>>[[8.3.24]] इति अनुस्वारे संयोगे च कृते 'विद्वांसौ' इति । हे विद्वन् । विद्वस्+सु अत्र <<एकवचनं संबुद्धिः>>[[2.3.49]] इति सम्बुद्धिसंज्ञायाम् <<उगिदचां सर्वनामस्थानेऽधातोः>>[[7.1.70]] इति नुमि उमि गते मित्त्वादन्त्यादचः परे जाते हल्ङ्यादिना सोर्लोपे <<सान्तमहतः संयोगस्य>>[[6.4.10]] इत्यत्र 'असम्बुद्धौ' इत्युक्तत्वात् दीर्घाभावे संयोगान्तलोपे 'हे विद्वन्' इति ।