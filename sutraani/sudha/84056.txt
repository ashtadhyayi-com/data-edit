<w>वाऽवसाने इति ।</w> <<झलां जश् झशि>>[[8.4.53]] इत्यतो झलामिति <<अभ्यासे चर्च>>[[8.4.54]] इत्यतश्चरिति चानुवर्तते । तदाह - <w>अवसान इत्यादिना । रामादिति ।</w> रामशब्दात् पञ्चम्येकवचनविवक्षायां ङसौ समागते <qt>राम ङसि</qt> इत्यत्र <<टाङसिङसामिनात्स्याः>>[[7.1.12]] इति ङसेरादादेशे कृते <<अकः सवर्णे दीर्घः>>[[6.1.101]] इति दीर्घे <<झलां जशोऽन्ते>>[[8.2.39]] इति तस्य दत्वे <<वाऽवसाने>>[[8.4.56]] इति दस्य विकल्पेन तत्वे <qt>रामात्</qt> इति । पक्षे - <qt>रामाद्</qt> इति । <w>रामाभ्यामिति ।</w> <qt>राम भ्याम्</qt> अत्र <<सुपि च>>[[7.3.102]] इति दीर्घे <qt>रामाभ्याम्</qt> इति । <w>रामेभ्य इति ।</w> 'राम भ्यस् अत्र <<बहुवचने झल्येत्>>[[7.3.103]] इत्येवे <qt>रामेभ्यः</qt> इति । <w>रामस्येति ।</w> रामशब्दात् पष्ठ्येकवचनविवक्षायां ङसि <qt>राम ङस्</qt> अत्र <<टाङसिङसामिनात्स्याः>>[[7.1.12]] इति ङसः स्यादेशे <qt>रामस्य</qt> इति रूपम् ।