<w>स्पष्टमिति ।</w> अनुवर्त्यपदान्तराभावादिति भावः ।  अनुस्वारस्य परसवर्णः भवति ययि परे इत्यर्थः ॥ <w> शान्त इति ।</w> <qt>शाम्-त</qt> इति स्थिते अत्र <<नश्चापदान्तस्य झलि>> [[8.3.24]] इत्यनेन म् इत्यस्यानुस्वारे कृते <qt>शां-तः</qt> इति जाते <<अनुस्वारस्य ययि परसवर्णः>> [[8.4.58]] इत्यनेन परसवर्णे नकारे विहिते <qt>शान्तः</qt> इति सिद्धम् । एवमेव <qt>अङ्कितः</qt>, <qt>अञ्चितः</qt>, <qt>कुण्ठितः</qt>, <qt>गुम्फितः</qt> इत्यत्रापि बोध्यम् ॥