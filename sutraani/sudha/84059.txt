<w>वा पदान्तस्येति । </w> <<अनुस्वारस्य ययि परसवर्णः>> [[8.4.58]] इति सम्पूर्णं सूत्रमनुवर्तते । <qt>त्वम्-करोषि</qt> इति स्थिते <<मोऽनुस्वारः>> [[8.3.23]] इत्यनेन पदान्तस्य मस्यानुस्वारे विहिते सति तस्य स्थाने <<वा पदान्तस्य>> [[8.4.59]] इत्यनेन विकल्पेन परस्य ककारस्य सवर्णे क् ख् ग् घ् ङ् इति सर्वस्मिन् प्राप्ते <<स्थानेऽन्तरतमः>> [[1.1.50]] इत्यनेन अनुस्वारस्य नासिकास्थानत्वात् तत्स्थानतुल्यो ङकारो जातः । तेन <qt>त्वङ्करोषि</qt> इति भवति । पक्षे अनस्वारात्मकम् <qt>त्वं करोषि</qt> इति रूपम् ॥