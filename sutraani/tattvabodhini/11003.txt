<<इको गुणवृद्धी>> - इको गुणवृद्धी । यत्र साक्षात्स्थानी न निर्दिष्टःसार्वधातुकाद्र्धधातुकयोः॑सिचि वृद्धि॑ रित्यादौ, तत्रैवेयं परिभाषा प्रवर्तते नतुअचो ञ्णिती॑त्यादौ, स्थानिनिर्देशात् । गुणवृद्धिशब्दाभ्यामिति । एतच्च पूर्वसूत्राभ्यां गुणवृद्धिपदे अनुवर्त्त्यगुणो वृद्धिरिति ये गुणवृद्धी॑ इति योजनया लभ्यते । तेनेह नत्यदादीनामः॑ इमम् ।दिव औत्द्यौः । विधीयेते इति । यत्र । त्वनुवादोवृद्धिर्यस्याचामादि॑रित्यादौ तत्रेक इति षष्टन्तं नोपतिष्ठते, अनुवादे परिभाषाणामनुपस्थितेरिति भावः ।अनुवादे परिभाषाणा॑मित्यस्यानूद्यमानविशेषणेष्वित्यर्थः । अनुपस्थितौ लिङ्गं फलं च-॒उदीचामातः स्थाने॑ इत्यत्र स्फुटीकरिष्यते । षष्ठन्तमिति । सूत्रे षष्ठन्तस्यानुकरणाच्छब्दस्वरूपपरतया नपुंसकत्वात्सोर्लुकिअत्वसन्तस्ये॑ति दीर्धो नेति भावः । पदमिति । तच्च संभवति सामानाधिकरण्येइगन्तस्याङ्गस्ये॑त्यादिक्रमेण संबध्यते ।मिदेर्गुणः॑ मृजेर्बृद्धिः॑ इत्यादौ तु सामानाधिकरण्याऽसंभवान्मिदिमृज्योरवयवस्येक इति संबध्यते ।