<<दाधा घ्वदाप्>> - दाधा घ्वदाप् । इह दारूपाश्चत्वारः —  डुदाञ् दाने । दाण् दाने । दो अवखण्डने । देङ् रक्षणे । धारुपौ तु द्वौ - डुधाञ् धारणपोषणयोः । धेट् पाने । अनुबन्धानामनेकान्तत्वात्आदेच उपदेशे॑ इत्यात्वेदोदेङ्धेटामनुकरणे दादारूपत्वमस्ति । एवं च दाश्च दाश्च दाश्च दाः । धाश्च धाश्च धौ । दाश्च धौ च दाधा इति विग्रहः । दाप्दैपौ विनेति । दाप् लवने । दैप् शोधने —  एतद्भिन्ना इत्यर्थः । दैपः पित्त्वमिह प्रतिषेधार्थं, न त्वनुदात्तार्थम्,अनुदात्तौ सुप्पितौ॑ इति प्रत्ययस्यैव पितोऽनुदात्तत्वात् । न च दैपो लाक्षणिकत्वान्नाऽस्य प्रतिषेध इति शङ्क्यं, पित्करणस्यानर्थक्यप्रसङ्गात् । इदमेव च दैपः पित्त्वंगामादाग्रहणेष्वविशेषः॑ इति परिभाषाया ज्ञापकमित्याहुः । अदाबिति किम्  । दातं बर्हिः । लूनमित्यर्थः । इहदो दद्धो॑रिति दद्भावो न । अवदातं मुखम् । शुद्धमित्यर्थः । इह तुअच उपसर्गा॑ दिति तादेशो न ।