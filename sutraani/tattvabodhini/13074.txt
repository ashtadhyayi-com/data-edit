<<णिचश्च>> - अचूचुरदिति । अत्र प्राचा व्याख्यात्रासन्वल्लघुनी॑ति सन्वद्भाव इत्युक्तं , तद्रभसात् । सन्वद्भावविषये हि जायमानो दीर्घः सन्वद्भावं नापेक्षत इति.सामान्यापेक्षमिति । सर्वेऽपि चुरादयो विकल्पेन णिचं लभन्त इत्येतदर्थकमित्यर्थः । न चैवम्आर्धषाद्वे॑ति व्यर्थमिति वाच्यं, ज्ञापकसिद्धस्याऽसार्वत्रिकत्वात् । एवं चाऽस्मिन्पक्षे आधृषीयाणामेवैच्छिको विकल्पः, अन्येषां तु शिष्टप्रोगाद्व्यवस्थित इत्यर्थः । जगाण जगणतुरिति । वृत्तौचकाण चकणतु॑रिति प्रचुरः पाठस्तस्मस्तु पाठे नास्त्येव प्रकृतार्थसिद्धिः । केचित्तु णिजभावे गणयामासेत्यादिरूपाऽभावेपि गणधातोरदन्तत्वाद्गणामासेत्यामा भवितव्यमिति जगाणेत्यादिपाठश्चिन्त्य इत्याहुः । न वैयथ्र्यमिति । वैयथ्र्यशङ्क्यपि नेत्ययमेव पक्षो युक्त इति भावः । तत्र पूर्वोक्तपक्षस्य शिथलत्वे जगाण जगणतुरिति वृत्तिप्रयोगः कथं सङ्गच्छतामिति न शङ्क्यम्, भ्वादेराकृतिगणत्वातत्रत्यधातोस्तद्रूपसिद्धेः । तच्चिन्त्यमिति । यत्रितत्रिमत्र्यादिषु इकारो व्यर्थ एव न तु ज्ञापनार्थः, तेषां संयोगान्तत्वात्, यन्त्रतन्त्रमन्त्रेति नकारे पठितेऽपिअनिदिता॑ मिति लोपो न लभ्यते, नकारस्याऽनुपधात्वात् । चिन्त्यादित्यत्र तुचिन्त स्मृत्या॑मिति नाकरोपधपाठे नलोपः स्यादेवेति तद्वारणाय क्रियमाण इकारस्तु ज्ञापक इति भावः । लड । स्नेहपूर्विका सेवा उपसेवा । लाडयति पुत्रम् । लडयोरभेदाल्लालयति । ओकार इदित्येके इति । ओदित्करणम्ओदितश्चे॑ति धातोरव्यवहितस्य निष्ठातकारस्य नत्वार्थमिति तद्बलान्नेडित्येके । लण्डणः । ओदिद्बलादिड्व्यवदानेऽपि नत्वमित्यन्ये । लण्डिनः । पीट अवगाहने ।भ्राजभासे॑ति ह्रस्वपक्षे सन्वद्भावविषयत्वात्दीर्घो लघो॑रित्यभ्यासस्य दीर्घः । ह्रस्वाऽभावपक्षे तु न दीर्घ इत्याह —  अपीपिडदित्यादि ।