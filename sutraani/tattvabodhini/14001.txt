<<आ कडारादेका संज्ञा>> - आ कडारा । इहप्राक्कडारात्मसमासः॑ इत्यस्य नावधित्वं, व्याप्तिन्यायात् ।तत्पुरुषो द्विगुश्चे॑ति लिङ्गाच्च । संज्ञाद्वयसमावेशार्थं हि तत्र चकारः । तदाह-कडाराः कर्मधारय इत्यत इति । एकस्यैकैव संज्ञेति । उभयोः सावकाशत्वेविप्रतिषेधे पर॑मिति परैव गृह्रते, निरवकाशत्वे तु सैव । तत्र परस्या उदाहरणं — ॒धनुषा विध्यती॑ति । अत्र शराणामपायं प्रत्यवधिभूतस्यैव धनुषो व्यधनं प्रति साधकत्वमित्युभयप्रसङ्गे परत्वात्करणसंज्ञा अपादानसंज्ञां बाधते । निरवकाशायाः पूर्वस्यास्तदाहरणंभवतष्ठक्छसौ॑ भवदीय इति । अत्र हिसिति चे॑ति पदसंज्ञा परामपि भसंज्ञां बाधते, निरवकाशत्वात् । तेन तकारस्य जश्त्वं भवति । प्रकृते तु पराऽनवकाशा भसंज्ञा पदसंज्ञां बाधते इति शसादावचि सैव ग्रहीतुमुचितेत्याशयेनाह — या परेत्यादि । यलोप इति ।हलि सर्वेषा॑मित्यनेन ।लोपो व्योर्वली॑ति तु न प्रवर्तते, यत्वास्याऽसिद्धत्वात् ।