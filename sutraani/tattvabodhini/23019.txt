<<सहयुक्तेऽप्रधाने>> - सहयुक्ते ।सहेनाऽप्रधाने॑इत्येव वाच्ये युक्तग्रहणार्थग्रहणमित्याह — सहार्थेनेति । सहार्थकशब्देनसह — साकं — सार्धमित्यादिनेत्यर्थः । पुत्रेणेति । पितुरेवागमनक्रियासम्बन्धः शाब्दः, पुत्रस्य त्वार्थ इत्येतावतौवाऽस्याऽप्राधान्यमुच्यते । अप्रधानग्रहणं त्युक्तं शक्यम् । न चैवं पितुरपि तृतीयापत्तिः, तत्र प्रातिपदिकार्थमात्रे अन्तरङ्गत्वात्प्रथमोपपत्तेः । न च यत्र प्रथमा न प्राप्नोतिपुत्रेण सह पितुरागमन॑मित्यादौ तत्र प्रधानात्पितुरपि तृतीया स्यादतस्तद्वारणायाऽप्रधानग्रहणमावश्यकमिति वाच्यम् । कारकव्भक्तेर्बलीयस्त्वात्कर्तृकर्मणोः कृति॑इति षष्ठआ एव तत्र प्रवृत्तेरिति दिक् ।