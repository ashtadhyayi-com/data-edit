<<चित्याग्निचित्ये च>> - चित्योऽग्निरिति । चिनोतेः कर्मणि क्यप् । यतोऽपवादः । इह सूत्रे अग्नावित्यनुवर्तते, तच्च चित्यशब्दस्यैव विशेषणं, न द्वितीयस्य । तस्य भावार्थकत्वेनाऽग्निवाचकत्वाऽसंभवात् । अग्नेरन्यत्र चेयमित्येव । शब्दकौस्तुभादौ तु अग्निचित्येत्यत्र भावे यकारप्रत्ययस्तुक् च निपात्यते न तु क्यप् । तेनान्तोदात्तत्वं भवति । क्यपि तुकृते क्यपः पित्त्वादनुदात्तत्वे धातुस्वरेण चित्य इवाद्युदात्तः स्यादिति स्थितम् । ननु वासरूपविधना कृत्या अपि भविष्यन्तीत्यत आह —  स्त्र्यधिकारादूध्र्वमित्यादि । क्तल्युडिति । हसितं हसनं छात्रस्य ।नपुंसके भावे क्तः॑ल्युट् चे॑ त्यनयोर्विषये भावे इति घञ्न । इच्छति भोक्तुम् । अत्रइच्छार्थेषु लिङ्लोटौ॑ इति लोण्न । लिङ् तु भवत्येव,॒समानकर्तृकेषु तुमुन् लिङ् चे॑ति वचनात् । ईषत्पानः ।अतो यु॑जिति युच् । अत्रईषद्दुःसुषु॑इति खल् न । लिङा बाधेति । चकारेणलिङ् यदी॑त्यतो लङनुकृष्यत इति भावः ।