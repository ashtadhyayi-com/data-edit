<<विभाषा साकाङ्क्षे>> - वासो लक्षणमिति । प्रसिद्धत्वाज्ज्ञापकमित्यर्थः ।चारणं लक्ष्यमिति । सहसा बुद्ध्यनारोहाज्रज्ञाप्यम् । पक्षे लङिति । वने अवसाम, गा अचारयाम । यच्छब्दयोगेऽपीति । अतएवन यदी॑ति योगात्पूर्वंविभाषा साकाङ्क्षे॑ इतिन कृतमिति भावः ।*अत्यन्तापह्नवे लिड्वक्तव्यः । अत्यन्तापह्नव इति । अपह्नवोऽपलापस्तत्र आत्यन्तिकत्वं नामैवं यदभियुक्तस्तद्धेतोरप्यपह्नुतिः । नाहमित्यादि । कलिङ्गो नाम निषिद्धो देशः,अङ्गवङ्गकलिङ्गेषु सौराष्ट्रमगधेषु च । तीर्थयात्रां विना गत्वा पुनः संस्कारमर्हति॑ इति स्मरणात्, तस्मिन्देशे त्वया गत्वा चिरं स्थितमिति केनचित्कश्चिदुक्तः सन्नाह — ॒नाहं कलिङ्गाञ्जगामे॑ति । नकेवलमवस्थानमेव निषिध्यते किं तर्हि तद्धेतुभूतं गमनमपीति भवत्यत्यन्ताऽपह्नवः । यदा तु कलिङगेष्वगम इत्युक्तः सन्गमनमेवापलपति न तदात्यन्तापह्न इति लङेव भवति,न कलिङ्गेष्वगच्छ॑ मिति ।