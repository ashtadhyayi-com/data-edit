<<स्पृहिगृहिपतिदयिनिद्रातन्द्राश्रद्धाभ्य आलुच्>> - स्पृहि । स्पृह ईप्सायाम्, गृहू ग्रहणे, पत गतौ । त्रयश्चुरादाविति । तेन णेरयादेशेन रूपसिद्धिरिति भावः । तत्पूर्व इति । तच्छब्दस्य समासोऽपि निपातनादिति बोध्यम् । डुधाञ् श्रत्पूर्वः । श्रद्धालुः । धेटस्तु नेदं रूपम्, श्रत्पूर्वस्य तस्य प्रयोगाऽभावादिति व्याचख्युः । ननु कथं कृपालुः स्पर्धालु इति  । कृपां स्पर्धां च लातीति विग्रहे मृगय्वादित्वात्कुः ।