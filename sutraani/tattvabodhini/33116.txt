<<कर्मणि च येन संस्पर्शात् कर्तुः शरीरसुखम्>> - कर्मणि च । कर्तुरिति कर्मणि षष्ठी,उभयप्राप्तौ कर्मणि॑ इति नियमात् । येनेति तृतीया । तदाह —  येन स्पश्यमानस्य कर्तुरिति । ल्युट् स्यादिति । नपुंसके भावे इति बोध्यम् । अत एवाह —  पूर्वेणेति ।ल्युट् चे॑त्यनेनेत्यर्थः । नेहेति । स्नानकर्तृत्वेऽपि स्नापने न गुरुः कर्ता, किंतु शिष्य इत्यर्थः । शरीरग्रहणं किम्  । पुत्रस्य परिष्वजनं सुखम् । मानसी प्रीतिरत्र ।