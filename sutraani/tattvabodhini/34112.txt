<<द्विषश्च>> - दुह प्रपूरणे । प्रपूरणं —  त्याजनम् । लङ्वदपीति । अदुग्ध । अदुग्धाः । अधुग्ध्वम् । अदुह्वाहि । दिह । उपचयो वृद्धिः । प्रणिदेग्धीति ।नेर्गदे॑ति णत्वम् । अलिक्षतेति ।शल इगुपधे॑ति क्सः । अलिक्षाताम् । अलिक्षन्त । अलीढेति ।लुग्वा दुहे॑ति वा लुक् । अलीढाः । अलीढ्वम् । चक्षिङ् । दर्शनेऽपीति ।विआआ रूपा अभिचष्टे शचीभि॑रित्यत्र दर्सनार्थत्वेन व्याख्यातत्वादिति भावः । युजर्थ इति ।अनुदात्तेतश्च हलादे॑रिति युच् । अन्तेदित इति ।इदितः॑ इति नुम्विधौगोः पादान्ते॑ इत्यस्मादन्त इत्यस् मादन्त इत्यनुवर्तत इति भावः । एवं च नुमागमशङ्काऽनुत्थानाय चक्षिङ इकारस्थानेऽकार एवासक्तुमुचितः । अनुदात्तेत्त्वेनैव तङि सिद्धे ङकारो व्यर्थ इत्याशङ्क्याह —  ङकारस्त्विति । स्फायन्निति ।स्फायी वृद्धा॑वित्यनुदात्तेतो लटः शत्रादेशः । चष्टे इति ।स्को॑रिति कलोपः । ष्टुत्वम् ।