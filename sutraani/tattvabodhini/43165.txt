<<जम्ब्वा वा>> - जम्ब्विति । नपुंसकह्रस्वः ।फले जम्बा जम्ब्वूः स्त्री जम्बु जाम्बवम् ।फलपाकशुषामुपसङ्ख्यानम् । फलपाकेति । फलपाकेन शुष्यन्तीति फलपाकशुषः । व्रीहयः । मुद्ग इति । बिल्बाद्यणो लुक् ।फुष्पमूलेषु बहुलम् । मल्लिकेति । अनुदात्तलक्षणस्याऽञो लुप् ।मादीनां चे॑ति फिट्सूत्रान्मल्लिकाशब्दे द्वितीयमुदात्तम् । जातीविदारीशब्दौ दौरादिङीषन्तौ । पाटलानीति । बिल्वादित्वादण् । साल्वशब्दः प्रातिपदकस्वरेणान्तोदात्तः ।