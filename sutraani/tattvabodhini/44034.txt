<<शब्ददर्दुरं करोति>> - शब्दं करोतीति । प्रकृतिप्रत्ययविभागेन व्युत्पादयतीत्यर्थः । अभिधानस्वाभाव्याद्व्युत्पादन एवायं प्रत्ययः । नेह -शब्दं करोति बर्बरः खरो वा । दार्दुरिक इति । कुलाल इत्यर्थः । वाद्यभाण्डवाचीह दर्दुरशब्दः ।स्वरूपस्य पर्यायाणां विशेषाणां च ग्रहणम् । मात्स्यिक इति ।मत्स्यस्य ङ्या ॑मिति परिगणनात्सूर्यतिष्ये॑ति यलोपाऽभावः । हारिणिक इति । नन्विदं पर्यायस्योदाहरणं न भवति, हरिणस्य मृगविशेषंत्वात्तथा चात्र पर्यायस्योदाहरणं किमिति न प्रदर्शितमिति चेत् । अत्राहुः —  — आरण्यकचतुष्पात्सु हरिणे च मृगशब्दो वर्तते । यदा हरिणवाची मृगशब्दः, तदा मृगपर्यायस्योदाहरणं भवत्येवेति ।