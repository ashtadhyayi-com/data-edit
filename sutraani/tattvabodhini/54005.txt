<<न सामिवचने>> - न सामिवचने । सामि अर्थ उच्यते ये तत्सामिवचनमिति व्यत्पत्त्या वचनग्रहणं पर्यायार्थमित्याह -सामिपर्याये इति । सामिकृतमिति ।सामी॑ति समासः । अर्धकृतमिति । विशेषणसमासो बहुव्रीहिर्वा । प्रकृत्यैवेति । सामिवचनेनैवेत्यर्थः । ज्ञापयतीति । अयं भावः -॒न सामिवचने॑इत्यनेनअनत्यन्तगतौ॑इति कनो न निषेधः, सामिकृतादिभ्यस्तस्य प्राप्त्यभावात्, एतभ्योऽसमासे सामिपदेनैव अनत्यन्तागतेर्द्योतनात् । समासेभ्यस्तु क्तान्तत्वाऽबावाच्च । न च कृद्ग्रहणपरिभाषया समासस्य क्तान्तत्वमस्तीति शङ्क्यं, सामिशब्दस्य गतिकारकत्वाऽभावात् । तस्मात् स्वार्थिक एव कन्निषिध्यतीति । इदमेव निषेधवचनं क्चित्स्वार्थिकं कनं ज्ञापयतीति ।