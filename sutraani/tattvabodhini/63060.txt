<<मन्थौदनसक्तुबिन्दुवज्रभारहारवीवधगाहेषु च>> - मन्थौद । उदमन्थ इति । द्रवद्रव्यसंस्कृताः सक्तवो — मन्थः ।उदकेन मन्थः॑इति विग्रहेतृतीये॑ति योगविभागात्समास इति हरदत्तः ।इयङुवङ्भाविनामव्ययानां च नेति वाच्यम् । शुक्लीभाव इति ।ऊर्यादिच्विडाचश्चे॑ति च्व्यन्तत्वान्निपातत्वेऽव्ययत्वम् ।अभ्रुकुंसादीनामिति वक्तब्यम् । भ्रूकुंस इत्यादि ।भ्रकुंसश्च भुकुंसश्च भ्रूकुंसश्चेति नर्तकः॑इत्यमरः ।तन्द्री प्रमीला भ्रकुटिर्भ्रूकुटिः स्त्रिया॑मिति च ।