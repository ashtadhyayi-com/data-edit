<<नहिवृतिवृषिव्यधिरुचिसहितनिषु क्वौ>> - नहिवृति ।णह बन्धने॑,वृतु वर्तने॑,॒वृषु सेचने॑,व्यध ताडने॑,रुच दीप्तौ॑,षह मर्षणे॑,तनुविस्तारे॑ । क्विबन्तोष्विति ।उत्तरपदेषु॑इति शेषः । तेनदिवसेषु रुक् इत्यादौ नातिप्रसङ्गः । उपानदिति । संपदादित्वात्कर्मणि क्विप् । निवर्तते इति निवृत् । प्रवर्षतीति प्रावृट् । मर्माणि विध्यतीति मर्मावित् । व्यधेःग्रहिज्ये॑ति संप्रसारणम् । निरोचते इति नीरुक् । ऋतिं सहते ऋतीषट् ।पूर्वपदा॑दिति षत्वमिति हरदत्तः ।सहेः पृतनतीभ्यां चे॑त्यत्रसहे॑रिति योगविभागाच्चकारस्यानुक्तसमुच्चयाद्वेत्यन्ये । सुषामादेराकृतिगणत्वादित्यपरे । परितनोतीति परीतत् ।गमः क्वौ॑इत्यत्रगमादीनामिति वाच्य॑मित्युक्तेर्नलोपः ।