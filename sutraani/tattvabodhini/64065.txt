<<ईद्यति>> - * हनो वा यद्वधश्च वक्तव्यः । हनो वा यदिति । हन्तेर्वा यत्स्यात् । यत्संनियोगेन वधादेशस्तु नित्य एव । यद्यपि वधमर्हतीति वध्य इतिशीर्षच्छेदाद्यच्चे॑त्यतो यदित्यनुवर्तमानेदण्डादिभ्यः॑ इति तद्धितेन यताऽपि सिध्यति तथाप्यसिवध्यो मुसलवध्य इति समासो न सिध्येत् । कृति पुनःकर्तृकरणे कृता॑ इति सिध्यति । न चासिवधमर्हतीति विग्रहे कृतसमासादेव तद्धितोऽस्त्विति वाच्यम् । दण्डादिषु केवलस्य वधशब्दस्य पाठात्प्रत्ययविधौ तदन्तविदेश्च प्रतिषेधात्, स्वरे भेदाच्च । असिवधशब्दाद्यति हि सतितित्स्वरित॑मिति स्वरितः प्रसज्येत । कृदन्तेन समासे तु कृदुत्तरपदप्रकृतिस्वरेण वध्यशब्द आद्युदात्तः । अतएव वध्यशब्देन तद्धितान्तेन सह सुप्सुपेति समास इत्यपि न वाच्यम्, अन्तोदात्तत्वप्रसङ्गादिति दिक् । घात्य इति ।हनस्तोऽचिण्णलोः॑ इति तत्वम् ।हो हन्तेः॑ इति कुत्वम् ।