<<अर्वणस्त्रसावनञः>> - अर्वणस्तृ ।॒अङ्गस्ये॑ति वर्तते, तच्चाऽर्वणा विशेष्यते,अनञ॑इत्यनेनापि, तदाह — नञा रहितस्येत्यादि ।असा॑विति परयुदासे विभक्तौ परत एव स्यात्, ततश्चाऽर्वतीत्यादौ न स्यादित्याशयेनाह — न तु साविति । नचैवमर्वप्रिय इत्यादावतिप्रसङ्गः, अङ्गेन स्वनिमित्तस्य प्रत्ययस्याऽऽक्षेपाल्लुका लुप्तत्वेनाऽत्र प्रत्ययलक्षणाऽभावात् । एतेनवाहैरलुप्यत सहस्त्रगर्वगर्वः॑इति श्रीहर्षप्रयोगो व्याख्यातः । नन्वेवं,स्थानिवदादेशः॑इति सूत्रेधात्वङ्गकृत्तद्धिताब्ययसुप्तिङ्पदादेशाः स्थानिवत्स्यु॑रिति प्राचो ग्रन्थमनूद्य -॒तत्क परिगणनुदाहरणमात्रं वे ति विकल्प्य,॒नान्त्यः, अब्ययस्याङ्गपदाभ्यां पृथग्ग्रहणवैयथ्र्या॑दिति मनोरमायां यदुक्तं तत्कथं सङ्गच्छेत, अव्ययस्योक्तिरीत्याऽनङ्गत्वात् । न चन लुमते॑त्यनेनाऽङ्गकार्यनिषेधेऽप्यङ्गसंज्ञाया अनिषेधान्नोक्तदोष इति वाच्यम्, प्रत्यये परतः पूर्वस्य यत्कार्यमाङ्गमनाङ्गं वा तत्सर्वंन लुमते॑त्यनेन निषिध्यते इथियङोऽचु चे॑ति सूत्रस्थमनोरमाग्रन्थपर्यालोचनया लुमताशब्देन लुप्तेऽङ्गसंज्ञाया अप्यस्वीकार्यत्वात् । तस्या अपि प्रत्यये परतः पूर्वस्य कार्यत्वात् । यदि तु लुका लुप्तेऽप्यङ्गत्वं स्वीक्रियते, तदाऽयं ग्रन्थोयचि भं॒॑वृषण्वस्वआयो॑रित्यत्रवृष वर्षुकं॑वसु धनं यस्य वृषण्वसु, वृषा अआओ यस्य वृषणआ॑इत्युदाहृत्म भत्वादिह नलोपो न भवति, अल्लोपस्तु अनङ्गत्वान्नेट॑ति मूले वैदिकप्रक्रियायां वक्ष्यमाण ग्रन्थेन सह विरुध्यते । नचअल्लोपोऽनः॑इत्यत्रा॒ऽङ्गावयवोऽसर्वमानस्थानयजादिस्वादिपरो योऽ॑निति व्याख्यानादल्लोपस्य तत्र प्राप्त्यभावादनाङ्गत्वादिति समाधानं व्यर्थमिति भ्रमितव्यम्, भसंज्ञयैवयजादिस्वादिपरोयोऽ॑निति व्याख्यानावद्वस्वआयोः परतो योऽनिति व्याख्यानस्यापि लभात् । तस्मात्पदात्पृथगित्येव वक्तव्ये अङ्गपदाभ्यामित्यङ्गग्रहणं रभसकृतमेवेति चेदत्राहुः — ॒न लुमते॑ति सूत्रे लुमतालुप्ते तन्निमित्ताङ्गसंज्ञकस्य कार्यं नस्यादिति यदा व्याख्यायते, तदाअर्वणस्तृ॑इत्यद्यङ्गकार्याऽवृत्तावप्यङ्गसंज्ञाया निर्बाधत्वादङ्गग्रहणं तत्रत्यं सम्यगेव । यदात्वाङ्गमनाङ्गं वेत्यादिमनोरमाग्रन्थस्यानङ्गत्वादिति मूलग्रन्थस्य च स्वारस्यपर्यालोचनया लाघवादव्ययस्याङ्गत्वे फलाभावाच्च प्रत्यये परतः पूर्वस्य कार्यं निषिध्यते, तदा त्वविशेषेणाऽङ्गसंज्ञाया अपि निषेधादङ्गग्रहं तत्र रभसकृतमेव । न चन लुमते॑त्यनेनाङ्गसंज्ञानिषेधेयुवोरनाका॑विति सूत्रस्थभाष्यकैयटाभ्यां विरोधः स्यादिति वाच्यं, तयोस्तत्र प्रौढवादेन प्रवृत्तत्वात् । तथाचन लुमत तस्मि॑न्निति सिद्धान्तः, प्रत्यये परतः पूर्वस्य कार्यं निषिध्यते॒इति मनोरमाग्रन्थश्च स्वरसतः सङ्गच्छत इति । ननु ऋधातोर्विचि गुणे चअ॑रिति रूपं, तस्मान्मतुपि अर्वन्तावित्यादि सेत्स्यति,छन्दसीवनिपा॑विति वनपि वेदेअर्वे॑ति सेत्स्यति । ऋधोरोरेवस्त्रामदिपद्यर्ती॑त्यादिना वनिपि तु लोकेऽप्यर्वेति सेत्स्यति । रूढिशब्दश्चायं,वाजिवाहार्वगन्धर्वहयसैन्धवसप्तयः॑इत्यमरकोशात् । ततश्चार्थोऽपि न भिद्यत इति किमनेन सूत्रेणेति चेदत्राहुः — नान्ततान्तयोः सर्वत्र प्रयोगे प्राप्ते सौ परे नञ्पूर्वपदे च नान्तस्य प्रयोगो भवत्यन्त्र तचु नान्तस्य प्रयोगो न भवतीति व्यवस्थार्थमिदं,तृज्वत्क्रोष्टु॑रिति त्रिसूत्रीवदिति । यत्तु केश्चिदुक्तम् -॒अर्वन्मघवन्शब्दयोरपि भाषायामसाधुत्वमेव । ॑अर्वणस्तृ मघोनश्च न शिप्यं धान्दसं हि तत् । मतुब्वन्योर्विधानाच्च धन्दस्युभयदर्शमात्इति वार्तिकादिति । तदापाततः, वार्तिकस्य वनिबन्तमध्योदात्तपरत्वात् । छन्दस्येव वनिब्व#इधानात् । तथाच श्रीहर्षः -॒वाहैरलुप्यत सहस्त्रद्दगर्वगर्वः॑इति प्रायुङ्लः । अर्वन्तौ अर्वन्त इति । व्यपदेशिवद्भावेनाऽर्वन्नन्तत्वाव्रादेशः । न च व्यवदेशिवद्भावोऽप्रातिपदिकेनेति वाच्यं, तस्य प्रत्ययविधिविषयत्वात् ।