<<वेत्तेर्विभाषा>> - वेत्तेर्विभाषा ।शीङो रु॑डित्यतो रुडनुवर्तते,अदभ्यस्ता॑ दित्यतोऽदित्यनुवर्त्त्य षष्ठन्तत्वेन विपरिणम्यत इत्याह —  अतो रुडागम इति ।* अर्तिश्रुदृशिभ्यश्चेति वक्तव्यम् । अङ्विधौ त्विति ।सर्तिशास्त्यर्ती॑ति लुप्तविकरणेन शासिना साहचर्यादिति भावः । मा समृतेति ।उश्चे॑ ति कित्त्वम् । माङ्योगादडभावपः । समार्तेति । ननु सिज्लोपस्याऽसिद्धत्वात्आटश्चे॑ति वृद्धौ कृतायांह्रस्वादङ्गा॑दिति सिज्लोपाऽप्रवृत्त्या समार्ष्टेति रूपं स्यात् । न च ह्रस्वाद्विहितस्येति व्याख्यानदिष्टसिद्धिरिति वाच्यं, विहितविशेषणे मानाऽभावात् । उदायत आहतेत्याद्यसिद्ध्यापत्तेश्च । अत्र केचित् — सिज्लोप एकादेशे सिद्धो वाच्यः॑ इत्यनेन पूर्वं सिज्लोपे पश्चाद्वृद्धिर्भवति,एकादेशे॑ इति विषयसप्तम्याश्रयणात् । न चैवमध्यैष्टेति न सिध्येत्, तत्राप्युक्तरीत्या पूर्वं सिज्लोपे वृद्धौ सत्यामध्यैतेति रूपप्रसङ्गादिति वाच्यम्,वार्णादाङ्गं बलीयः॑ इति पूर्वमेव गुणे कृते सिज्लोपो न प्रवर्तते इतिआटश्चे॑ति वृद्धौ कृतायामध्यैष्टेति रूपस्य निर्बाधत्वात् । समार्तेत्यत्र तुउश्चे॑ ति कित्त्वेन गुणाऽप्रवृत्त्या पूर्वमेव सिज्लोपे पश्चात्आटश्चे॑ति वृद्धिरिति वैषम्यमित्याहुः । अन्ये तु —  सिज्लोपानन्तरं यत्रैकदेशः प्रसज्यते तत्रैव सिज्लोपः सिद्धो, यथा अग्रहीदिति । न चात्र तादृशो विषयोऽस्ति । किं चवार्णादाङ्गं बलीयः॑ इति पूर्वमेव गुणे कृते इत्यादि यदुक्तं, तदसत् । समानाश्रये हि वार्णादाङ्गं बलीयः । अन्यथा द्यौरिवाचरति द्यवतीत्यत्र यण्न स्यात् । किं तुपुगन्ते॑ति गुण एव स्यात् । तथा च समार्ष्टेत्येव वक्तव्ये समार्तेति लेखकप्रमाद इत्याहुः ।