<<अम् सम्बुद्धौ>> - अमा चेति ।विशेषबिहितेनाऽपी॑त्यनुषज्यते ।आमा च नुम्न बाध्यते॑इति केचित्पठन्ति । तस्याययर्थः — ॒बह्वनङ्वांही॑त्यत्र परत्वादामि कृते पुनःप्रसङ्गविज्ञानात्नपुंसकस्य झलचः॑इति नुम्भवत्येव, न तु बाध्यत इथ । नुमो दत्वमाशङ्क्याह — नुम्विधिसामर्थ्यादित्यादि । विधानसामर्थ्यात्सर्वत्राऽविकृतेन नुमा भवितव्यमिति भावः । नन्वेवमनङ्वास्तत्रेत्यत्रनश्छवू॑ति रुत्वमपि न स्यादिति चेदत्राहुर्भाश्यकाराः -॒यं विधिं प्रतुयपदेशोऽनर्थकः स विधिर्बाध्यते, यस्य तु विधेर्निमित्तमेव, नासौ बाध्यते॑इति । भवति हि दत्वं प्रति नुमो विधिरनर्थकः, रुत्वं प्रति तु निमित्तमेवेति । अनङ्वानिति । अनः शकटं वहतीति विग्रहे अनसि वहेः क्विप् । अनसो डश्च । यजादित्वात्संप्रसारणम् । अनडुह् -स् इति स्थिते आम्रुम्सुलोपेषु कृतेषु संयोगान्तलोपेन हकारलोपः ।