<<वो विधूनने जुक्>> - वो विधू । लुग्विकरणाऽलुग्विकरणपरिभाषयाओवै शोषणे॑ इत्यस्यैव ग्रहणं न तुवा गतिगन्धनयो॑ रित्यस्य । लक्षणप्रतिपदोक्तपरिभाषा त्वस्मिन्प्रकरणे न प्रवर्तते इत्युक्तं प्राक् ।ओवै शोषणे॑ इत्यस्य रूपमिति वदन्वामनोऽप्यत्रानुकूलः । वज गताविति धातुना वाजयीति रूपे सिद्धे जुगागमस्य पुङ्ननिवृत्तिरेवेहापि फलम् । वातेरिति ।वायते॑ रिति वक्तुं युक्तम् । आत्वविधायकसूत्रं स्मारयति —  विभाषा लीयतेरिति । लीयतेरिति यका निर्देशो नतु श्यना । अन्यथाविभाषा लीङ् इत्येवाक्ष्यत् । तेन लीलीङोरुभयोरप्यात्वं भवति ।