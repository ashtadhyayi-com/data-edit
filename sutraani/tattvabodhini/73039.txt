<<लीलोर्नुग्लुकावन्यतरस्यां स्नेहविपातने>> - लीलोः ।लीङ् श्लेषणे॑ दिवादिः ।ली श्लेषणे॑ क्र्यादिओः । लाग्रहणेनला आदाने॑ अदादिःष कृतात्वौ लीलीङौ च त्रयोऽपि गृह्यन्ते ।लीयते॑रिति औचित्यादिहापि यका निर्देश इत्युभयोरपि ग्रहणम् । न चनिरनुबन्धकग्रहणे न सानुबन्धकस्य ग्रहण॑मिति परिभाषया सूत्रेऽपि लीङो न ग्रहणमिति वाच्यम्, इयं हि परिभाषावामदेवाड्ङ्यड्डऔ॑ इत्यत्र डित्त्वेन ज्ञापिता । ज्ञापनं च उत्सर्गतः सजातीयापेक्षमिति प्रत्ययग्रहणविषयत्वमस्याः कल्प्यते । यथासदव्ययतव्यसमानाधिकरणेने॑त्यत्र तव्यस्यैव ग्रहणं न तु तव्यतः, अत एवजृब्राश्च्योः क्त्वी॑ति सूत्रे जृणातजीर्यत्योरुभयोग्र्रहणमिति न्यासकृतोक्तम् । अतोऽत्र लीलीङोग्र्रहणमिति सम्यगेव । न चैवंदिव औ॑दित्यत्र निरनुबन्धपरिभाषया दिविति प्रातिपदिकस्यैव ग्रहणं न तु धातोरिति ग्रन्थः कथं सङ्गच्छत इति वाच्यम्, उत्सर्गतः प्रत्ययग्रहणविषयत्वेन क्वचिदन्यत्रापि प्रवृत्तौ बाधकाऽभावादिति वदन्ति । विलीनयतीति । लीलीङोरिकारान्तयोर्नुकि रूपम् । विलाययतीति । नुगभावपक्षे तयोरेव रूपम् । विलालयतीति । लातेः कृतानुग्लुकोरभावादात्वपक्षे पुक् । आत्वाऽभावे तु वृद्ध्यादेशौ । प्रलम्भनेति । प्रलम्भनं वञ्चनम् । अशिति किम  । लीयते । लिनाति ।