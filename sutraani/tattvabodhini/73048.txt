<<अभाषितपुंस्काच्च>> - अभषित । एतस्मादिति । नित्यस्त्रीलिङ्गादित्यर्थः । विहितविशेषणतया व्याख्यानस्य फलमाह -बहुव्रीहेरिति । ततो विहितस्य नित्यमिति । आवेद्यमाना खट्वा यस्याः साअखट्वे॑त्यत्रशेषद्विभाषे॑ति समासान्तस् कपो वैकल्पिकत्वात्कबभावपक्षेगोस्त्रियो॑रित्युपसर्जनह्रस्वे कृते पुनरखट्वशब्दाद्भाषितपुंस्काट्टापि सत्यज्ञातादौ कप्रत्ययेकेषणः॑इति ह्रस्वेऽस्य विकल्पस्याऽप्रवृत्तेःप्रत्ययस्था॑दित्युत्सर्ग एव पर्वर्तते, परविशेषणत्वे त्वयं विकल्पः स्यादेवेति भावः ।बहुव्रीहे॑रित्युपसर्जनोपलक्षणं, तेनाऽतिखट्विकेत्यादावपि नित्यमेव । विकल्प एवेति ।अखट्वे॑ति बहुव्रकीहौन सु खट्वा सु॑इति स्थितेसुपो धातु -॑इति सोर्लुक्यपसर्जनह्रस्वत्वं बाधित्वाशेषाद्विभाषे॑ति समासान्ते कपि परत्वात्कृते स्त्रीप्रत्ययान्तत्वाऽभावादुपसर्जनह्रस्वो न प्रवर्तते, किन्तुकेऽणः॑इति ह्रस्वस्यन कपि॑आपोऽन्यतरस्या॒मिति वैकल्पिकनिषेधात्पाक्षिकह्रस्वे सतिअभाषितपुंस्काच्चे॑ति विकल्पः प्रवर्तते । तत्र हि खट्वाशब्दात्परस्य टापोऽभाषितपुंस्काद्विहितत्वादिति भावः । ह्रस्वाऽभावपक्षे त्त्वखट्वाकेत्यतद्रूपान्तरम् ।