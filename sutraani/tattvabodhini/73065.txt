<<ण्य आवश्यके>> - ण्य आवश्यके । अवश्यंभाव - आवश्यकम् । मनोज्ञादित्वाद्वुञ् ।अव्ययानां भमात्रे टिलोपः॑ । अवश्यपाच्यमिति ।आवश्यकाधमण्र्ययोर्णिनिः॒॑कृत्याश्चे॑ति ण्यत् । आवश्यकशब्दोऽर्थद्योतनार्थो न तु प्रयोगार्थः । तेनाऽर्थप्रकरणादिगम्येऽपि तस्मिन् ण्यत्, कुत्वाऽभावश्च भवति । यथाअशोच्यानन्वशोचस्त्व॑मिति । केचित्तु -शोचितुमर्हाः शोच्याः, न शोच्या अशोच्या इति भगवद्गीतास्विदं व्याचक्षते, तच्चिन्त्यम् ।अर्हे कृत्यतृचश्चे॑ति ण्यतिचजोः॑ कुत्वप्रसङ्गात् ।चजो॑रिति कुत्वंनिष्ठायामनिटः॑ इति वार्तिकमते तु सम्यगेवेति दिक् ।