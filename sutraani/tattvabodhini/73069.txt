<<भोज्यं भक्ष्ये>> - भोज्यम् । भक्ष्यमिहाभ्यवहार्यमात्रं विवक्षितं, नतु खरविशदमभ्यवहार्यम् ।तेन भोज्या यवागूरित्यपि भवतीत्याहुः । भोग्यमन्यदिति । पालनीयमुपभोग्यं चेत्यर्थः । * लपिदभिभ्यां चेति वक्तव्यम् । लपिदभिभ्यां चेति ।पोरदुपधा॑ दिति प्राप्तस्य यतोऽपवादः । जयादित्यस्तु — आसुयुवपरिपी॑ति सूत्रे लपं प्रक्षिप्यरपिलपित्रपी॑ति पठित्वाऽनुक्तसमुच्चयार्थेन चकारेण दभेः सङ्ग्रह इत्युक्तवान्,तत्र वैषम्येण व्याख्यानं निर्बीजं, भाष्यविरोधश्च स्पष्ट एवेति बोध्यम् । स्वीकार्य इति ।कास्यनेकाच आम्वक्तव्यश्चुलुम्पाद्यर्थ॑मिति वार्तिकबलाद्यथा चुलुम्पादिभ्य आम् स्वीक्रियते तद्वदिति भावः । तथा च प्रयुज्यतेनता नशन्ति न दभाति तस्करः॑ ,विष्णुर्गोपा अदाभ्यः॑ इत्यादि ।