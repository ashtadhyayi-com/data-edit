<<अकृत्सार्वधातुकयोर्दीर्घः>> - दीर्घग्रहणेनअचश्चे॑ति परिभाषोपस्थानादाह —  अजन्तेति । यादौ प्रत्यय इति ।अयङ् यि क्ङिती॑त्यतो यीत्यनुवर्त्त्यं अङ्गाक्षिप्तप्रत्ययस्तेन विशेष्यते, विशेषणेन तदादिविधिः ।यस्मिन्विधि॑रिति परिभाषोपस्थानादिति भावः । न त्विति । कृद्यकारे —  प्रकृत्य । प्रह्मत्य । उच्चैः कृत्य । तुकं बाधित्वापरत्वाद्दीर्घः स्यात् । तुग्विधिस्तु —  अग्निचित् । सोमसुदित्यादौ चरितार्थः । ल्यपः पित्त्वमप्यनुदात्तार्थकतया चरितार्थमित्याहुः । सार्वधातुकयकारे तु  — चिनुयात् । सुनुयात् । कृजिनेति । अर्थैक्यादेकत्र पाठ उचित इति भावः । लज लजि । लज्यात् । लञ्ज्यात् । लज प्रकाशने इति कथादौ । भत्र्सने चेति । चाद्भर्जने । तुजि पालने । भाषार्थोऽयं युजादौ । गज गजि ।गञ्जा तु मदिरागृहम् । गज मदने च । मदनं —  मदः - चित्तविकारः । वज व्रज । वादित्वादेत्वाभ्यासलोपौ न । ववजतुः । वव्रजतुः । शाडन्ता इति ।शाडृ श्लाघाया॑मित्यन्ता इत्यर्थः । दोपधोऽयमिति । तथा च ष्टुत्वशास्त्रस्याऽसिद्धत्वाटन्न न्द्राःर॑ इति द्वित्वनिषेधेन दकारं विहाय टिशब्दस्य द्वित्वे पश्चाद्दकारस्य ष्टुत्वे च अट्टिटिषते आट्टिटदित्यादि सिध्यति । टोपधत्वे तु अटिट्टिषते । आटिट्टदिति स्यादिति भावः । तोपध इति । अस्मस्तु पक्षे —  अतिट्टिषते आतिट्टदित्यादि बोध्यम् । हलादिः शेषेण टकारनिवृत्तौ तननिमित्तस्यापि ष्टुत्वस्य निवृत्तत्वादिति नव्याः । मनोरमायां तुपूर्वत्रासिद्धीयमद्विर्वचने॑ इति ष्टुत्वस्याऽसिद्धत्वाऽभावट्टकारद्वयसहितस्य द्वित्वे हलादिः शेषे अटिट्टिषते आटिट्टदित्यादि सिध्यतीत्युक्तम् ।निमित्ताऽपाये नैमित्तिकस्याप्यपायः॑ इति त्विनित्यमिति तदाशयः । आनट्टे इति । इहन न्द्राः॑ इति निषेधो न, तत्र द्वितीयस्येत्यनुवर्तनाद्द्वितीयैकाच एव नदराणां निषेधात् । घट्ट चलने । अयं चुरादावपि । स्फुट । अयं कुटादावपि । आनण्ठे इति ।तस्मान्नुड् द्विहलः॑ । इति नुट् । वण्ठते इति । सहायं विना चरतीत्यर्थः । मडि च । पृथक्पाठसामर्थ्यादयं वेष्टनेऽपीत्याहुः ।मडि भूषाया॑मित्यग्रे परस्मैपदिषु । भडि ।यः सनिन्द उपालम्भस्तत्र स्यात्परिभाषण॑मित्यमरः । शडि ।शण्डोऽसुरपुरोहितः॑ । दाड्ट । विशरणम् —  अवयवविभागः । शाड्ट । डलयोरैक्यात्शालते॑ इति काश्यपः । शौट्ट गर्वे । अस्योणादुषु ईरन्वक्ष्यते ।तदेतदतिशौटीर्यमौडुलोमेर्न मृष्यति॑ इति कल्पतरुः । कटे ।