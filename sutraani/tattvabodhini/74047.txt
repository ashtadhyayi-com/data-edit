<<अच उपसर्गात्तः>> - अच उपसङख्यार्गात्तः । तकारादकार उच्चारणार्थः ।अच॑ इत्यावर्तते । तत्रैकं पञ्चम्यन्तमुपसर्गं विशिनष्टि । अपरं षष्ठन्तं स्थानलाभायेति व्याचष्टे —  अजन्तादित्यादिना । यद्वाअच इत्यनावृत्तं पञ्चम्यन्तमेवास्तु किं तु द्वितकारकोऽयमादेशस्तेनानेकाल्त्वात्सर्वस्य घोर्भवविष्यति । एकतकारो हिअलोऽन्त्यस्ये॑ति बाधित्वाआदेः परस्ये॑ त्यादेरेव स्याद चेति पञ्चमीनिर्देशात् । यद्येवम्अपो भी॑ त्युत्तरसूत्रेऽपि द्वितकार एवेति सर्वादेशः स्यादिति चेत् । अत्राहुः —  पञ्चम्यान्तस्याऽच इत्यनुवृत्तेरचः परस्य पकारस्यैव भविष्यत तत्रान्त्यस्य संयोगान्तलोपे पूर्वस्य जश्त्वेन सिद्धमिष्टमिति । अवदत्तमित्यादि । आदिकर्मणीत्येतत्प्रदत्तमित्यस्यैव विशेषणं, नेतरेषाम् , असंभवात् । दातुं प्रक्रान्तमारब्धमिति प्रदत्तमित्यस्याऽर्थः । इष्यते इति । तादेशबाधनार्थं निपातनमिष्यत इत्यर्थः । अन्ये तु अवादीनामपुसर्गप्रतिरूपकत्वाश्रयणे ह्रवदत्तं विदत्तमित्यादि सिध्यति, उपसर्गत्वाश्रयणे तु पूर्वोक्तमवत्तं वीत्तमित्यादीति नाऽपूर्वमिदं वचनमित्याहुः ।