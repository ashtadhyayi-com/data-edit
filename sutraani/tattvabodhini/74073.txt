<<भवतेरः>> - ॒अत्र लोपोऽभ्यसस्ये॑ति सूत्रादभ्यासपदमनुवर्तते । अत्र प्राचोक्तं —  भवतेरिति कर्तृनिर्देशाद्भावकर्मणोर्नाऽत्वमिति । व्याख्यातं च तत्पौत्रेण — कत्र्रर्थयोः श्तिप्शपोर्निर्देशादित्यर्थ॑ इति । तन्न । धातुनिर्देशमात्रे श्तिपो विधानात्, शपश्च विकरणत्वनानर्थकत्वात्, कत्र्रर्थके परे विहितस्यापि तस्य श्तिपः शित्त्वसामर्थ्यादेवेह प्रवृत्तेः, अन्यथा त्वदुक्तरीत्याउपसर्गात्सुनोतिसुवती॑त्यादीनामपि भावकर्मणोरप्रवृत्तौ सर्वोपप्लव एव स्यात्, अपसिद्धान्तश्चाऽयमिति स्पष्टमेवाकरदृशाम् । प्रयुञ्जते चकर्मण्यप्यकारं कवयः — तस्यातपत्रं बिभरांबभूवे॑,विभावरीभिर्विभरांबभूविरे॑ इत्यादि । एतच्च प्रक्रियाप्रसादग्रन्थदूषणं मनोरमायां स्थितम् ।अत्र नव्याः — श्तिपः शित्त्वसामर्थ्यादेवेह शपः प्रवृत्ति॑रिति यदुक्तं, तन्नापिबतिर्ग्लायतिरित्यादौ पिबद्यादेशप्रवृत्त्या आत्त्वनिवृत्त्या च शित्त्वस्य चरितार्थत्वात् । एवं चउपसर्गात्सुनोतिसुवति॑,भवतेरः॑ध्यायतेः संप्रसारणं चे॑त्यादिनिर्देशादकर्तृवाचिन्यपि परे शवादय इत्येव व्याख्येयम् । अन्यथाइक्श्तिपौ॑ इति सूत्रे वक्ष्यमाणस्वग्रन्थेन सह विरोधापत्तेः । केचित्तु —  शित्वात्तिपः सार्वधातुकत्वेन भवतिरित्यादौआर्धधातुकस्येड्वलादे॑रितीडागमनिवृत्त्या,ब्रावीति॑रित्यत्रब्राउव ईडि॑ तीडागमप्रवृत्त्या च शित्त्वं चरितार्थमिति व्याचख्युः, तञ्चिन्त्यम् ।तितुत्रे॑ त्यनेनेंण्निषेधादाद्र्धधातुकत्वेऽपि क्षत्यभावात् ।ब्राउव ई॑डित्यत्रब्राउवः परस्य हलादेः पित ईडागम॑ इत्येतन्मात्रस्य मूले व्याख्यातत्वात्सार्वधातुकस्येति विशेषणाऽभावेऽपि क्षत्यभावात् । न च हलादेःपित्प्रत्ययस्यसार्व्धातुकस्ये॑ति विशेषणाऽभावे ब्राउवो लिटि वच्यादेशे सिपस्थलि उवक्थेत्यत्राऽतिप्रसङ्गः स्यादिति वाच्यं, थलोऽत्र पित्तवाऽभावात् । न च स्थानिवद्भावेन पित्त्वं, श्नः शानचः शित्त्वेन लिङ्गेन क्वचिदनुबन्धकार्येऽप्यनल्विध#आविति तन्निषेधात् । तस्मात्पूर्वोक्तरीत्यैव श्तिपः शित्त्वसाम्रथ्यादकर्तर्यपि शपः प्रवृत्तिरिति ग्रन्थो निराकर्तव्य इत्याहुः । तदपरे न क्षमन्ते । थलः पित्त्वाऽभावे हिअसंयोगाल्लिट्कि॑दिति कित्त्वात्वचिस्वपी॑ति संप्रसारणे सत्युवचिथ उवक्थेति न सिध्येत्, किंतु ऊचिथ ऊक्थेति स्यात् । तस्मात्स्थानिवत्त्वेन थलः पित्त्वेऽभ्युपगते उवक्थेत्यादावतिप्रसङ्गवारणायपितः सार्वधातुकस् ईडागम॑ इति व्याख्यातमेव, तथा च ब्रावीतिरित्यत्र ईडागमप्रवृत्त्या शित्त्वं चरितार्थमिति कैश्चिद्यदुक्तं तदपि सम्यगेवेति॥