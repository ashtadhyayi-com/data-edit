<<हो ढः>> - अथ हलन्ताः पुंलिङ्गाः । हो ढः ।झलो झलि॒॑पदस्य॒॑स्कोः संयोगाद्योरन्ते चे॑ त्यतो झलीति पदस्यान्त इति चानुवर्तते । तदाह — झलित्यादि । झलि परतः पदान्ते वा विद्यमानल् । हस्येत्यर्थः । लिडिति ।लिह आस्वादने॑क्विप् । लिट्स्विति । ढस्य जश्त्वेन डः, तस्यखरि चे॑ति चर्त्वेन टः । तस्याऽसिद्धात्वाच्चयो द्वितीया इति पक्षे टस्य ठो न । सस्य ष्टुत्वं तु न भवति,न पदान्ताट्टो॑रिति निषेधात् । लिट्त्स्विति । ढस्य जश्त्वेन डकारे कृते चर्त्वस्याऽसिद्धत्वात्ततः प्रागेवडः सी॑ति पक्षे धुट् । तस्य चर्त्वेन तकारः, ततो डस्य चर्त्वेन टः । धुटश्चत्त्र्वस्यऽसिद्धित्वात्पक्षेचयो द्वितीया॑इति तस्या थो न । ष्टुत्वं तु तकारस्य न शङ्क्यमेव,न पदान्ता॑दिति निषेधस्याऽधुनैवोक्तत्वादिति ।