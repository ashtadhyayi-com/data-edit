<<इट ईटि>> - ॒संयोगान्तस्य लोपः॑इत्यतो लोप इति,रात्सस्ये॑त्यतः सस्येति चानुवर्तते । तदाह —  लोपः स्यादिति । इटः किम्  । अहार्षीत् । ईटि किम्  । आतिष्टाम् । आतिषु । सिज्लोप एकादेशे सिद्धो वाच्यः । सिज्लोप इति । अत्र वदन्ति —  सलोप इति वक्तव्ये सिज्ग्रहणंझलो झली॑त्यादिसूत्रत्रयं सिज्विषयकमिति ज्ञापनार्थम् । तेनेह सोमस्तुत् । स्तोता । द्विष्रकटराम् । द्विष्टमाम् ।धि चे॑ति सूत्रे तु वामनमते सिचो लोपः । भाष्यमते तु सस्येति भेदो बोध्य इति ।