<<क्षियो दीर्घात्>> - क्षियो । क्षि क्षये, क्षि निवासगत्योः, द्वयोरपि ग्रहणम् । क्षितः काम इति । अन्तर्भावितण्यर्थत्वेन सकर्मकत्वात्कर्मणि क्तः । एतच्च अक्षितोतसनेदिम॑मिति मन्त्रव्याख्यायां माधवग्रन्थे स्पष्टम् । भावे तु क्षितं कामेनेत्याद्युदाहरणीयम् । इण्निषेधसूत्रं स्मारयति — श्र्युकः कितीति । क्षुत इति । टुक्षु शब्दे । नुत इति । णु स्तुतौ । वृत इति । वृङ् संभक्तौ,वृञ् रणे ।