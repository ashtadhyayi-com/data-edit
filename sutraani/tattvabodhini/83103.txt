<<युष्मत्तत्ततक्षुःष्वन्तःपादम्>> - ह्रस्वात्तादौ । पदान्तत्वात्षत्वस्याऽप्राप्तावयमारम्भः । आदिग्रहणं तु व्यर्थं,यस्मिन्विधि॑रित्येव सिद्धेः । ह्वस्वांत्किम् । गीस्तराम् । धूस्तराम् । तदौ किम् । सर्पिःसाद्भवति । तद्धिते किम् । सर्पिस्तरति ।तिङन्तस्य प्रतिषेधो वाच्यः॑ । भिन्द्युस्तरम् । दूरादेत्यः । दूरेत्य इति । दूरादागत इत्यादिरर्थः ।उत्तरादाहञ् । औत्तराह इति । इहाद्युदात्तत्वं स्त्रियां टाप्च बोध्यः । यदा तुउत्तराच्च॑त्याहिप्रत्यये ततोऽण्क्रियते,अमेहे॑ति परिगणनेन त्यपोऽभावात्, तदा औत्तराहशब्दोऽन्तोदात्तः, स्त्रियां ङीप्च विशेषः ।