<<नशेः षान्तस्य>> - नशेः ।न बाभूपूकमिगनी॑त्यतो नेत्यनुवर्तते । तदाह —  णत्वं न स्यादिति ।षस्ये॑त्युक्तेऽपि पदस्येत्यस्य विशेषणेन षान्तस्येति लाभादन्तग्रहणं व्यर्थं सज्ज्ञापयतीत्याह - भूतपूर्वेति । काष्ठानामिति । करणस्य शेषत्वविवक्षायां षष्ठी । तत्रप्थेति ।अनुदात्तस्य चर्दुपधस्ये॑ति विकल्पेनाऽमागमः । रधादय इति । रधनशतृपदृपद्रुहमुहष्णुहष्णिह इत्यर्थः । उदित्तवाक्त्वायां वेट् । शमित्वा । शान्त्वा ।यस्य विभाषे॑ति निष्ठायामनिट् । शान्तः ।